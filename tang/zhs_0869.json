[
  {
    "volume": 869,
    "sequence": 1,
    "title": "嘲苏世长",
    "author": "李渊",
    "content": [
      "名长意短，口正心邪。",
      "弃忠贞于郑国，忘信义于吾家。"
    ]
  },
  {
    "volume": 869,
    "sequence": 2,
    "title": "戏题画",
    "author": "李旦",
    "content": [
      "唤出眼，何用苦深藏。",
      "缩却鼻，何畏不闻香。"
    ]
  },
  {
    "volume": 869,
    "sequence": 3,
    "title": "嘲萧瑀射",
    "author": "欧阳询",
    "content": [
      "急风吹缓箭，弱手驭强弓。",
      "欲高翻复下，应西还更东。",
      "十回俱著地，两手并擎空。",
      "借问谁为此，乃应是宋公。"
    ]
  },
  {
    "volume": 869,
    "sequence": 4,
    "title": "与欧阳询互嘲（无忌嘲询）",
    "author": "长孙无忌",
    "content": [
      "耸膊成山字，埋肩不出头。",
      "谁家麟角上，画此一猕猴。"
    ]
  },
  {
    "volume": 869,
    "sequence": 5,
    "title": "与欧阳询互嘲（询嘲无忌）",
    "author": "欧阳询",
    "content": [
      "索头连背暖，漫裆畏肚寒。",
      "只因心浑浑，所以面团团。"
    ]
  },
  {
    "volume": 869,
    "sequence": 6,
    "title": "为温仆射嘲竹",
    "author": "裴略",
    "content": [
      "竹，风吹青肃肃。",
      "凌冬叶不凋，经春子不熟。",
      "虚心未得待国士，皮上何须生节目。"
    ]
  },
  {
    "volume": 869,
    "sequence": 7,
    "title": "又嘲屏墙",
    "author": "裴略",
    "content": [
      "高下八九尺，东西六七步。",
      "突兀当厅坐，几许遮贤路。"
    ]
  },
  {
    "volume": 869,
    "sequence": 8,
    "title": "嘲崔左丞",
    "author": "省吏",
    "content": [
      "崔子曲如钩，随例得封侯。",
      "髆上全无项，胸前别有头。"
    ]
  },
  {
    "volume": 869,
    "sequence": 9,
    "title": "嘲高士廉木履",
    "author": "选人",
    "content": [
      "刺鼻何曾嚏，蹋面不知嗔。",
      "高生两个齿，自谓得胜人。"
    ]
  },
  {
    "volume": 869,
    "sequence": 10,
    "title": "书化度藏院壁",
    "author": "裴玄智",
    "content": [
      "将肉遣狼守，置骨向狗头。",
      "自非阿罗汉，焉能免得偷。"
    ]
  },
  {
    "volume": 869,
    "sequence": 11,
    "title": "嘲许子儒",
    "author": "窦昉",
    "content": [
      "不能专习礼，虚心强觅阶。",
      "一年辞爵弁，半岁履麻鞋。",
      "瓦恶频蒙扌虢，墙虚屡被叉。",
      "映树便侧睡，过匮即放乖。",
      "岁暮良工毕，言是越朋侪。",
      "今日纶言降，方知愚计喎。"
    ]
  },
  {
    "volume": 869,
    "sequence": 12,
    "title": "与赵神德互嘲",
    "author": "梁宝",
    "content": [
      "赵神德，天上既无云，闪电何以无准则？",
      "__梁宝向者入门来，案后惟见一挺墨。",
      "__赵神德官里料朱砂，半眼供一国。",
      "__梁宝磨公小拇指，涂得太社北。",
      "__赵神德"
    ]
  },
  {
    "volume": 869,
    "sequence": 13,
    "title": "与讲师互谑",
    "author": "释元康",
    "content": [
      "甘桃不结实，苦李压低枝。",
      "__释元康轮王千个子，巷伯勿孙儿。",
      "__讲师"
    ]
  },
  {
    "volume": 869,
    "sequence": 14,
    "title": "咏兴善寺佛殿灾",
    "author": "李荣",
    "content": [
      "道善何曾善，言兴且不兴。",
      "如来烧赤尽，惟有一群僧。"
    ]
  },
  {
    "volume": 869,
    "sequence": 15,
    "title": "叙可笑事",
    "author": "张元一",
    "content": [
      "朱前疑著绿，逯仁杰著朱。",
      "阎知微骑马，马吉甫骑驴。",
      "将名作姓李千里，将姓作名吴栖梧。",
      "左台胡御史，右台御史胡。"
    ]
  },
  {
    "volume": 869,
    "sequence": 16,
    "title": "嘲武懿宗",
    "author": "张元一",
    "content": [
      "长弓短度箭，蜀马临阶骗。",
      "去贼七百里，隈墙独自战。",
      "忽然逢著贼，骑猪向南趣。"
    ]
  },
  {
    "volume": 869,
    "sequence": 17,
    "title": "又嘲",
    "author": "张元一",
    "content": [
      "裹头极草草，掠鬓不菶菶。",
      "未见桃花面皮，漫作杏子眼孔。"
    ]
  },
  {
    "volume": 869,
    "sequence": 18,
    "title": "咏静乐县主",
    "author": "张元一",
    "content": [
      "马带桃花锦，裙衔绿草罗。",
      "定知帏帽底，仪容似大哥。"
    ]
  },
  {
    "volume": 869,
    "sequence": 19,
    "title": "嘲格辅元",
    "author": "杜易简",
    "content": [
      "有耻宿龙门，精彩先瞰浑。",
      "眼瘦呈近店，睡响彻遥林。",
      "埒囊将旧识，制被异新婚。",
      "谁言骢马使，翻作蛰熊蹲。"
    ]
  },
  {
    "volume": 869,
    "sequence": 20,
    "title": "始平谐诗",
    "author": "石抱忠",
    "content": [
      "平明发始平，薄暮至何城。",
      "库塔朝云上，晃池夜月明。",
      "略彴桥头逢长史，棂星门外揖司兵，一群县尉驴骡骤，数个参军鹅鸭行。"
    ]
  },
  {
    "volume": 869,
    "sequence": 21,
    "title": "咏傅岩监祠",
    "author": "梁载言",
    "content": [
      "闻道监中霤，初言是大祠。",
      "很傍索传马，偬动出安徽。",
      "卫司无帟幕，供膳乏鲜肥。",
      "形容消瘦尽，空往复空归。"
    ]
  },
  {
    "volume": 869,
    "sequence": 22,
    "title": "嘲崔生",
    "author": "刘行敏",
    "content": [
      "崔生犯夜行，武候正严更。",
      "幞头拳下落，高髻掌中擎。",
      "杖迹胸前出，绳文腕后生。",
      "愁人不惜夜，随意晓参横。"
    ]
  },
  {
    "volume": 869,
    "sequence": 23,
    "title": "又嘲杨文瓘",
    "author": "刘行敏",
    "content": [
      "武陵敬爱客，终宴不知疲。",
      "遣共浑王饮，错宴延陀儿。",
      "始被鸿胪识，终蒙御史知。",
      "精神既如此，长叹复何为。"
    ]
  },
  {
    "volume": 869,
    "sequence": 24,
    "title": "嘲李叔慎、贺兰僧伽、杜善贤（善贤长安令三人皆黑）",
    "author": "刘行敏",
    "content": [
      "叔慎骑乌马，僧伽把漆弓。",
      "唤取长安令，共猎北山熊。"
    ]
  },
  {
    "volume": 869,
    "sequence": 25,
    "title": "嘲父",
    "author": "陆子",
    "content": [
      "陆余庆，笔头无力觜头硬。",
      "一朝受辞讼，十日判不竟。"
    ]
  },
  {
    "volume": 869,
    "sequence": 26,
    "title": "回波词",
    "author": "杨廷玉",
    "content": [
      "回波尔时廷玉，打獠取钱未足。",
      "阿姑婆见作天子，傍人不得枨触。"
    ]
  },
  {
    "volume": 869,
    "sequence": 27,
    "title": "回波词",
    "author": "中宗朝优人",
    "content": [
      "中宗朝优人回波尔时栲栳，怕妇也是大好。",
      "外边只有裴谈，内里无过李老。"
    ]
  },
  {
    "volume": 869,
    "sequence": 28,
    "title": "乞金鱼词",
    "author": "崔日用",
    "content": [
      "台中鼠子直须谙，信足跳梁上壁龛。",
      "倚翻灯脂污张五，还来啮带报韩三。",
      "莫浪语，直王相。",
      "大家必若赐金龟，卖却猫儿相报赏。"
    ]
  },
  {
    "volume": 869,
    "sequence": 29,
    "title": "又赐宴自歌",
    "author": "崔日用",
    "content": [
      "东馆总是鹓鸾，南台自多杞梓。",
      "日用读书万卷，何忍不蒙学士。",
      "墨制帘下出来，微臣眼看喜死。"
    ]
  },
  {
    "volume": 869,
    "sequence": 30,
    "title": "咏痴",
    "author": "吴人",
    "content": [
      "榆儿复榆妇，造屋兼造车。",
      "十七八九夜，还书复借书。"
    ]
  },
  {
    "volume": 869,
    "sequence": 31,
    "title": "歇后",
    "author": "封抱一",
    "content": [
      "面作天地玄，鼻有雁门紫。",
      "既无左达承，何劳罔谈彼。"
    ]
  },
  {
    "volume": 869,
    "sequence": 32,
    "title": "送司功入京",
    "author": "麹崇裕",
    "content": [
      "崇裕有幸会，得遇明流行。",
      "司士向京去，旷野哭声哀。"
    ]
  },
  {
    "volume": 869,
    "sequence": 33,
    "title": "岭南归后献诗",
    "author": "权龙褒",
    "content": [
      "龙褒有何罪，天恩放岭南。",
      "敕知无罪过，追来与将军。"
    ]
  },
  {
    "volume": 869,
    "sequence": 34,
    "title": "初到沧州呈州官",
    "author": "权龙褒",
    "content": [
      "遥看沧海城，杨柳郁青青。",
      "中央一群汉，聚坐打杯觥。"
    ]
  },
  {
    "volume": 869,
    "sequence": 35,
    "title": "秋日述怀",
    "author": "权龙褒",
    "content": [
      "檐前飞七百，雪白后园强。",
      "饱食房里侧，家粪集野螂。"
    ]
  },
  {
    "volume": 869,
    "sequence": 36,
    "title": "喜雨",
    "author": "权龙褒",
    "content": [
      "暗去也没雨，明来也没云。",
      "日头赫赤出，地上绿氤氲。"
    ]
  },
  {
    "volume": 869,
    "sequence": 37,
    "title": "皇太子夏日赐宴诗",
    "author": "权龙褒",
    "content": [
      "严霜白浩浩，明月赤团团。"
    ]
  },
  {
    "volume": 869,
    "sequence": 38,
    "title": "哭李峤诗",
    "author": "崔泰之",
    "content": [
      "台阁神仙地，衣冠君子乡。",
      "昨朝犹对坐，今日忽云亡。",
      "魂随司命鬼，魄逐见阎王。",
      "此时罢欢笑，无复向朝堂。"
    ]
  },
  {
    "volume": 869,
    "sequence": 39,
    "title": "咏尹字（颋幼年，有京兆尹过父瑰命咏尹字）",
    "author": "苏颋",
    "content": [
      "丑虽有足，甲不全身。",
      "见君无口，知伊少人。"
    ]
  },
  {
    "volume": 869,
    "sequence": 40,
    "title": "咏王主敬",
    "author": "张敬忠",
    "content": [
      "有意嫌兵部，专心望考功。",
      "谁知脚踜蹬，却落省墙东。"
    ]
  },
  {
    "volume": 869,
    "sequence": 41,
    "title": "嘲邵景、萧嵩",
    "author": "韦铿",
    "content": [
      "一双胡子著绯袍，一个须多一鼻高。",
      "相对厅前捺且立，自惭身品世间毛。"
    ]
  },
  {
    "volume": 869,
    "sequence": 42,
    "title": "嘲韦铿",
    "author": "邵景",
    "content": [
      "飘风忽起团团旋，倒地还如著脚饣追。",
      "莫怪殿上空行事，却为元非五品才。"
    ]
  },
  {
    "volume": 869,
    "sequence": 43,
    "title": "咏毁天枢",
    "author": "李休烈",
    "content": [
      "天门街上倒天枢，火急先须卸火珠。",
      "计合一条麻线挽，何劳两县索人夫。"
    ]
  },
  {
    "volume": 869,
    "sequence": 44,
    "title": "与李全交诗（全交，监察御史）",
    "author": "石惠泰",
    "content": [
      "御史非常任，参军不久居。",
      "待君迁转后，此职还到余。"
    ]
  },
  {
    "volume": 869,
    "sequence": 45,
    "title": "嘲刘文树",
    "author": "黄幡绰",
    "content": [
      "可怜好个刘文树，髭须共颏颐别住。",
      "文树面孔不似猢狲，猢狲面孔强似文树。"
    ]
  },
  {
    "volume": 869,
    "sequence": 46,
    "title": "尚书省门吟",
    "author": "祖咏",
    "content": [
      "落去他，两两三三戴帽子。",
      "日暮祖侯吟一声，长安竹柏皆枯死。"
    ]
  },
  {
    "volume": 869,
    "sequence": 47,
    "title": "上马当山神",
    "author": "王昌龄",
    "content": [
      "青骢一匹昆仑牵，奏上大王不取钱。",
      "直为猛风波滚骤，莫怪昌龄不下船。"
    ]
  },
  {
    "volume": 869,
    "sequence": 48,
    "title": "窃李义府诗",
    "author": "张怀庆",
    "content": [
      "生情镂月为歌扇，出性裁云作舞衣。",
      "照镜自怜回雪影，来时好取洛川归。"
    ]
  },
  {
    "volume": 869,
    "sequence": 49,
    "title": "答朝士",
    "author": "贺知章",
    "content": [
      "钅及镂银盘盛蛤蜊，镜湖莼菜乱如丝。",
      "乡曲近来佳此味，遮渠不道是吴儿。"
    ]
  },
  {
    "volume": 869,
    "sequence": 50,
    "title": "和知章诗",
    "author": "顾况",
    "content": [
      "钅及镂银盘盛炒虾，镜湖莼菜乱如麻。",
      "汉儿女嫁吴儿妇，吴儿尽是汉儿爷。"
    ]
  },
  {
    "volume": 869,
    "sequence": 51,
    "title": "续茅山秀才吟",
    "author": "顾况",
    "content": [
      "驻马上山阿（茅山秀才），风来屎气多。"
    ]
  },
  {
    "volume": 869,
    "sequence": 52,
    "title": "樱桃子诗",
    "author": "史思明",
    "content": [
      "樱桃子，半赤半已黄。",
      "一半与怀王，一半与周至。"
    ]
  }
]