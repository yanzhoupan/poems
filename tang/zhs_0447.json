[
  {
    "volume": 447,
    "sequence": 1,
    "title": "除苏州刺史，别洛城东花",
    "author": "白居易",
    "content": [
      "乱雪千花落，新丝两鬓生。",
      "老除吴郡守，春别洛阳城。",
      "江上今重去，城东更一行。",
      "别花何用伴，劝酒有残莺。"
    ]
  },
  {
    "volume": 447,
    "sequence": 2,
    "title": "奉和汴州令狐令公二十二韵（同用淹字）",
    "author": "白居易",
    "content": [
      "客有东征者，夷门一落帆。",
      "二年方得到，五日未为淹。",
      "在浚旌重葺，游梁馆更添。",
      "心因好善乐，貌为礼贤谦。",
      "俗阜知敦劝，民安见察廉。",
      "仁风扇道路，阴雨膏闾阎。",
      "文律操将柄，兵机钓得钤。",
      "碧幢油叶叶，红旆火襜襜。",
      "景象春加丽，威容晓助严。",
      "枪森赤豹尾，纛吒黑龙髯。",
      "门静尘初敛，城昏日半衔。",
      "选幽开后院，占胜坐前檐。",
      "平展丝头毯，高褰锦额帘。",
      "雷捶柘枝鼓，雪摆胡腾衫。",
      "发滑歌钗坠，妆光舞汗沾。",
      "回灯花簇簇，过酒玉纤纤。",
      "馔盛盘心殢，醅浓盏底黏。",
      "陆珍熊掌烂，海味蟹螯咸。",
      "福履千夫祝，形仪四座瞻。",
      "羊公长在岘，傅说莫归岩。",
      "眷爱人人遍，风情事事兼。",
      "犹嫌客不醉，同赋夜厌厌。"
    ]
  },
  {
    "volume": 447,
    "sequence": 3,
    "title": "船夜援琴",
    "author": "白居易",
    "content": [
      "鸟栖鱼不动，月照夜江深。",
      "身外都无事，舟中只有琴。",
      "七弦为益友，两耳是知音。",
      "心静即声淡，其间无古今。"
    ]
  },
  {
    "volume": 447,
    "sequence": 4,
    "title": "答刘和州禹锡",
    "author": "白居易",
    "content": [
      "换印虽频命未通，历阳湖上又秋风。",
      "不教才展休明代，为罚诗争造化功。",
      "我亦思归田舍下，君应厌卧郡斋中。",
      "好相收拾为闲伴，年齿官班约略同。"
    ]
  },
  {
    "volume": 447,
    "sequence": 5,
    "title": "渡淮",
    "author": "白居易",
    "content": [
      "淮水东南阔，无风渡亦难。",
      "孤烟生乍直，远树望多圆。",
      "春浪棹声急，夕阳帆影残。",
      "清流宜映月，今夜重吟看。"
    ]
  },
  {
    "volume": 447,
    "sequence": 6,
    "title": "赴苏州至常州，答贾舍人",
    "author": "白居易",
    "content": [
      "杭城隔岁转苏台，还拥前时五马回。",
      "厌见簿书先眼合，喜逢杯酒暂眉开。",
      "未酬恩宠年空去，欲立功名命不来。",
      "一别承明三领郡，甘从人道是粗才。"
    ]
  },
  {
    "volume": 447,
    "sequence": 7,
    "title": "去岁罢杭州今春领吴郡惭无善政聊写鄙怀兼寄三相公",
    "author": "白居易",
    "content": [
      "为问三丞相，如何秉国钧。",
      "那将最剧郡，付与苦慵人。",
      "岂有吟诗客，堪为持节臣。",
      "不才空饱暖，无惠及饥贫。",
      "昨卧南城月，今行北境春。",
      "铅刀磨欲尽，银印换何频。",
      "杭老遮车辙，吴童扫路尘。",
      "虚迎复虚送，惭见两州民。"
    ]
  },
  {
    "volume": 447,
    "sequence": 8,
    "title": "宣武令狐相公以诗寄赠传播吴中聊奉短草用申酬谢",
    "author": "白居易",
    "content": [
      "新诗传咏忽纷纷，楚老吴娃耳遍闻。",
      "尽解呼为好才子，不知官是上将军。",
      "辞人命薄多无位，战将功高少有文。",
      "谢脁篇章韩信钺，一生双得不如君。"
    ]
  },
  {
    "volume": 447,
    "sequence": 9,
    "title": "自咏",
    "author": "白居易",
    "content": [
      "形容瘦薄诗情苦，岂是人间有相人。",
      "只合一生眠白屋，何因三度拥朱轮。",
      "金章未佩虽非贵，银榼常携亦不贫。",
      "唯是无儿头早白，被天磨折恰平均。"
    ]
  },
  {
    "volume": 447,
    "sequence": 10,
    "title": "吟前篇，因寄微之",
    "author": "白居易",
    "content": [
      "君颜贵茂不清羸，君句雄华不苦悲。",
      "何事遣君还似我，髭须早白亦无儿。"
    ]
  },
  {
    "volume": 447,
    "sequence": 11,
    "title": "紫薇花",
    "author": "白居易",
    "content": [
      "紫薇花对紫微翁，名目虽同貌不同。",
      "独占芳菲当夏景，不将颜色托春风。",
      "浔阳官舍双高树，兴善僧庭一大丛。",
      "何似苏州安置处，花堂栏下月明中。"
    ]
  },
  {
    "volume": 447,
    "sequence": 12,
    "title": "自到郡斋仅经旬日方专公务未及宴游偷闲…仍呈吴中诸客",
    "author": "白居易",
    "content": [
      "渭北离乡客，江南守土臣。",
      "涉途初改月，入境已经旬。",
      "甲郡标天下，环封极海滨。",
      "版图十万户，兵籍五千人。",
      "自顾才能少，何堪宠命频。",
      "冒荣惭印绶，虚奖负丝纶。",
      "候病须通脉，防流要塞津。",
      "救烦无若静，补拙莫如勤。",
      "削使科条简，摊令赋役均。",
      "以兹为报效，安敢不躬亲。",
      "襦袴提于手，韦弦佩在绅。",
      "敢辞称俗吏，且愿活疲民。",
      "常未征黄霸，湖犹借寇恂。",
      "愧无铛脚政，徒忝犬牙邻。",
      "制诰夸黄绢，诗篇占白蘋。",
      "铜符抛不得，琼树见无因。",
      "警寐钟传夜，催衙鼓报晨。",
      "唯知对胥吏，未暇接亲宾。",
      "色变云迎夏，声残鸟过春。",
      "麦风非逐扇，梅雨异随轮。",
      "武寺山如故，王楼月自新。",
      "池塘闲长草，丝竹废生尘。",
      "暑遣烧神酎，晴教口煞舞茵。",
      "待还公事了，亦拟乐吾身。"
    ]
  },
  {
    "volume": 447,
    "sequence": 13,
    "title": "答客问杭州",
    "author": "白居易",
    "content": [
      "经旬不饮酒，逾月未闻歌。",
      "岂是风情少，其如尘事多。",
      "虎丘惭客问，娃馆妒人过。",
      "莫笑笼中鹤，相看去几何。"
    ]
  },
  {
    "volume": 447,
    "sequence": 14,
    "title": "登阊门闲望",
    "author": "白居易",
    "content": [
      "为我踟蹰停酒盏，与君约略说杭州。",
      "山名天竺堆青黛，湖号钱唐泻绿油。",
      "大屋檐多装雁齿，小航船亦画龙头。",
      "所嗟水路无三百，官系何因得再游。"
    ]
  },
  {
    "volume": 447,
    "sequence": 15,
    "title": "代诸妓赠送周判官",
    "author": "白居易",
    "content": [
      "阊门四望郁苍苍，始觉州雄土俗强。",
      "十万夫家供课税，五千子弟守封疆。",
      "阖闾城碧铺秋草，乌鹊桥红带夕阳。",
      "处处楼前飘管吹，家家门外泊舟航。",
      "云埋虎寺山藏色，月耀娃宫水放光。",
      "曾赏钱唐嫌茂苑，今来未敢苦夸张。"
    ]
  },
  {
    "volume": 447,
    "sequence": 16,
    "title": "秋寄微之十二韵",
    "author": "白居易",
    "content": [
      "妓筵今夜别姑苏，客棹明朝向镜湖。",
      "莫泛扁舟寻范蠡，且随五马觅罗敷。",
      "兰亭月破能回否，娃馆秋凉却到无。",
      "好与使君为老伴，归来休染白髭须。"
    ]
  },
  {
    "volume": 447,
    "sequence": 17,
    "title": "池上早秋",
    "author": "白居易",
    "content": [
      "娃馆松江北，稽城浙水东。",
      "屈君为长吏，伴我作衰翁。",
      "旌旆知非远，烟云望不通。",
      "忙多对酒榼，兴少阅诗筒。",
      "淡白秋来日，疏凉雨后风。",
      "余霞数片绮，新月一张弓。",
      "影满衰桐树，香凋晚蕙丛。",
      "饥啼春谷鸟，寒怨络丝虫。",
      "览镜头虽白，听歌耳未聋。",
      "老愁从此遣，醉笑与谁同。",
      "清旦方堆案，黄昏始退公。",
      "可怜朝暮景，销在两衙中。"
    ]
  },
  {
    "volume": 447,
    "sequence": 18,
    "title": "郡西亭偶咏",
    "author": "白居易",
    "content": [
      "荷芰绿参差，新秋水满池。",
      "早凉生北槛，残照下东篱。",
      "露饱蝉声懒，风干柳意衰。",
      "过潘二十岁，何必更愁悲。"
    ]
  },
  {
    "volume": 447,
    "sequence": 19,
    "title": "故衫",
    "author": "白居易",
    "content": [
      "常爱西亭面北林，公私尘事不能侵。",
      "共闲作伴无如鹤，与老相宜只有琴。",
      "莫遣是非分作界，须教吏隐合为心。",
      "可怜此道人皆见，但要修行功用深。"
    ]
  },
  {
    "volume": 447,
    "sequence": 20,
    "title": "郡中夜听李山人弹三乐",
    "author": "白居易",
    "content": [
      "闇淡绯衫称老身，半披半曳出朱门。",
      "袖中吴郡新诗本，襟上杭州旧酒痕。",
      "残色过梅看向尽，故香因洗嗅犹存。",
      "曾经烂熳三年著，欲弃空箱似少恩。"
    ]
  },
  {
    "volume": 447,
    "sequence": 21,
    "title": "东城桂三首",
    "author": "白居易",
    "content": [
      "风琴秋拂匣，月户夜开关。",
      "荣启先生乐，姑苏太守闲。",
      "传声千古后，得意一时间。",
      "却怪钟期耳，唯听水与山。"
    ]
  },
  {
    "volume": 447,
    "sequence": 22,
    "title": "闻行简恩赐章服，喜成长句寄之",
    "author": "白居易",
    "content": [
      "子堕本从天竺寺，根盘今在阖闾城。",
      "当时应逐南风落，落向人间取次生。",
      "霜雪压多虽不死，荆榛长疾欲相埋。",
      "长忧落在樵人手，卖作苏州一束柴。",
      "遥知天上桂花孤，试问嫦娥更要无。",
      "月宫幸有闲田地，何不中央种两株。"
    ]
  },
  {
    "volume": 447,
    "sequence": 23,
    "title": "唤笙歌",
    "author": "白居易",
    "content": [
      "吾年五十加朝散，尔亦今年赐服章。",
      "齿发恰同知命岁，官衔俱是客曹郎。",
      "荣传锦帐花联萼，彩动绫袍雁趁行。",
      "大抵著绯宜老大，莫嫌秋鬓数茎霜。"
    ]
  },
  {
    "volume": 447,
    "sequence": 24,
    "title": "对酒吟",
    "author": "白居易",
    "content": [
      "露坠萎花槿，风吹败叶荷。",
      "老心欢乐少，秋眼感伤多。",
      "芳岁今如此，衰翁可奈何。",
      "犹应不如醉，试遣唤笙歌。"
    ]
  },
  {
    "volume": 447,
    "sequence": 25,
    "title": "偶饮",
    "author": "白居易",
    "content": [
      "一抛学士笔，三佩使君符。",
      "未换银青绶，唯添雪白须。",
      "公门衙退掩，妓席客来铺。",
      "履舄从相近，讴吟任所须。",
      "金衔嘶五马，钿带舞双姝。",
      "不得当年有，犹胜到老无。",
      "合声歌汉月，齐手拍吴歈。",
      "今夜还先醉，应烦红袖扶。"
    ]
  },
  {
    "volume": 447,
    "sequence": 26,
    "title": "早发赴洞庭舟中作",
    "author": "白居易",
    "content": [
      "三盏醺醺四体融，妓亭檐下夕阳中。",
      "千声方响敲相续，一曲云和戛未终。",
      "今日心情如往日，秋风气味似春风。",
      "唯憎小吏樽前报，道去衙时水五筒。"
    ]
  },
  {
    "volume": 447,
    "sequence": 27,
    "title": "宿湖中",
    "author": "白居易",
    "content": [
      "阊门曙色欲苍苍，星月高低宿水光。",
      "棹举影摇灯烛动，舟移声拽管弦长。",
      "渐看海树红生日，遥见包山白带霜。",
      "出郭已行十五里，唯消一曲慢霓裳。"
    ]
  },
  {
    "volume": 447,
    "sequence": 28,
    "title": "拣贡橘书情",
    "author": "白居易",
    "content": [
      "水天向晚碧沉沉，树影霞光重叠深。",
      "浸月冷波千顷练，苞霜新橘万株金。",
      "幸无案牍何妨醉，纵有笙歌不废吟。",
      "十只画船何处宿，洞庭山脚太湖心。"
    ]
  },
  {
    "volume": 447,
    "sequence": 29,
    "title": "夜泛阳坞入明月湾即事，寄崔湖州",
    "author": "白居易",
    "content": [
      "洞庭贡橘拣宜精，太守勤王请自行。",
      "珠颗形容随日长，琼浆气味得霜成。",
      "登山敢惜驽骀力，望阙难伸蝼蚁情。",
      "疏贱无由亲跪献，愿凭朱实表丹诚。"
    ]
  },
  {
    "volume": 447,
    "sequence": 30,
    "title": "泛太湖书事，寄微之",
    "author": "白居易",
    "content": [
      "湖山处处好淹留，最爱东湾北坞头。",
      "掩映橘林千点火，泓澄潭水一盆油。",
      "龙头画舸衔明月，鹊脚红旗蘸碧流。",
      "为报茶山崔太守，与君各是一家游。"
    ]
  },
  {
    "volume": 447,
    "sequence": 31,
    "title": "题新馆",
    "author": "白居易",
    "content": [
      "烟渚云帆处处通，飘然舟似入虚空。",
      "玉杯浅酌巡初匝，金管徐吹曲未终。",
      "黄夹缬林寒有叶，碧琉璃水净无风。",
      "避旗飞鹭翩翻白，惊鼓跳鱼拨剌红。",
      "涧雪压多松偃蹇，岩泉滴久石玲珑。",
      "书为故事留湖上，吟作新诗寄浙东。",
      "军府威容从道盛，江山气色定知同。",
      "报君一事君应羡，五宿澄波皓月中。"
    ]
  },
  {
    "volume": 447,
    "sequence": 32,
    "title": "西楼喜雪命宴",
    "author": "白居易",
    "content": [
      "曾为白社羁游子，今作朱门醉饱身。",
      "十万户州尤觉贵，二千石禄敢言贫。",
      "重裘每念单衣士，兼味尝思旅食人。",
      "新馆寒来多少客，欲回歌酒暖风尘。"
    ]
  },
  {
    "volume": 447,
    "sequence": 33,
    "title": "新栽梅",
    "author": "白居易",
    "content": [
      "宿云黄惨澹，晓雪白飘飖。",
      "散面遮槐市，堆花压柳桥。",
      "四郊铺缟素，万室甃琼瑶。",
      "银榼携桑落，金炉上丽谯。",
      "光迎舞妓动，寒近醉人销。",
      "歌乐虽盈耳，惭无五袴谣。"
    ]
  },
  {
    "volume": 447,
    "sequence": 34,
    "title": "酬刘和州戏赠",
    "author": "白居易",
    "content": [
      "池边新种七株梅，欲到花时点检来。",
      "莫怕长洲桃李妒，今年好为使君开。"
    ]
  },
  {
    "volume": 447,
    "sequence": 35,
    "title": "戏和贾常州醉中二绝句",
    "author": "白居易",
    "content": [
      "钱唐山水接苏台，两地褰帷愧不才。",
      "政事素无争学得，风情旧有且将来。",
      "双蛾解珮啼相送，五马鸣珂笑却回。",
      "不似刘郎无景行，长抛春恨在天台。"
    ]
  },
  {
    "volume": 447,
    "sequence": 36,
    "title": "岁暮寄微之三首",
    "author": "白居易",
    "content": [
      "闻道毗陵诗酒兴，近来积渐学姑苏。",
      "罨头新令从偷去，刮骨清吟得似无。",
      "越调管吹留客曲，吴吟诗送暖寒杯。",
      "娃宫无限风流事，好遣孙心暂学来。"
    ]
  },
  {
    "volume": 447,
    "sequence": 37,
    "title": "岁日家宴戏示弟侄等兼呈张侍御二十八丈殷判官二十三兄",
    "author": "白居易",
    "content": [
      "微之别久能无叹，知退书稀岂免愁。",
      "甲子百年过半后，光阴一岁欲终头。",
      "池冰晓合胶船底，楼雪晴销露瓦沟。",
      "自觉欢情随日减，苏州心不及杭州。",
      "荣进虽频退亦频，与君才命不调匀。",
      "若不九重中掌事，即须千里外抛身。",
      "紫垣南北厅曾对，沧海东西郡又邻。",
      "唯欠结庐嵩洛下，一时归去作闲人。",
      "白头岁暮苦相思，除却悲吟无可为。",
      "枕上从妨一夜睡，灯前读尽十年诗。",
      "龙钟校正骑驴日，憔悴通江司马时。",
      "若并如今是全活，纡朱拖紫且开眉。"
    ]
  },
  {
    "volume": 447,
    "sequence": 38,
    "title": "正月三日闲行",
    "author": "白居易",
    "content": [
      "弟妹妻孥小侄甥，娇痴弄我助欢情。",
      "岁盏后推蓝尾酒，春盘先劝胶牙饧。",
      "形骸潦倒虽堪叹，骨肉团圆亦可荣。",
      "犹有夸张少年处，笑呼张丈唤殷兄。"
    ]
  },
  {
    "volume": 447,
    "sequence": 39,
    "title": "夜归",
    "author": "白居易",
    "content": [
      "黄鹂巷口莺欲语，乌鹊河头冰欲销。",
      "绿浪东西南北水，红栏三百九十桥。",
      "鸳鸯荡漾双双翅，杨柳交加万万条。",
      "借问春风来早晚，只从前日到今朝。"
    ]
  },
  {
    "volume": 447,
    "sequence": 40,
    "title": "自叹",
    "author": "白居易",
    "content": [
      "逐胜移朝宴，留欢放晚衙。",
      "宾寮多谢客，骑从半吴娃。",
      "到处销春景，归时及月华。",
      "城阴一道直，烛焰两行斜。",
      "东吹先催柳，南霜不杀花。",
      "皋桥夜沽酒，灯火是谁家。"
    ]
  },
  {
    "volume": 447,
    "sequence": 41,
    "title": "郡中闲独，寄微之及崔湖州",
    "author": "白居易",
    "content": [
      "岂独年相迫，兼为病所侵。",
      "春来痰气动，老去嗽声深。",
      "眼暗犹操笔，头斑未挂簪。",
      "因循过日月，真是俗人心。"
    ]
  },
  {
    "volume": 447,
    "sequence": 42,
    "title": "小舫",
    "author": "白居易",
    "content": [
      "少年宾旅非吾辈，晚岁簪缨束我身。",
      "酒散更无同宿客，诗成长作独吟人。",
      "蘋洲会面知何日，镜水离心又一春。",
      "两处也应相忆在，官高年长少情亲。"
    ]
  },
  {
    "volume": 447,
    "sequence": 43,
    "title": "马坠强出，赠同座",
    "author": "白居易",
    "content": [
      "小舫一艘新造了，轻装梁柱庳安篷。",
      "深坊静岸游应遍，浅水低桥去尽通。",
      "黄柳影笼随棹月，白蘋香起打头风。",
      "慢牵欲傍樱桃泊，借问谁家花最红。"
    ]
  },
  {
    "volume": 447,
    "sequence": 44,
    "title": "夜闻贾常州、崔湖州茶山境会想羡欢宴因寄此诗",
    "author": "白居易",
    "content": [
      "足伤遭马坠，腰重倩人抬。",
      "只合窗间卧，何由花下来。",
      "坐依桃叶枝，行呷地黄杯。",
      "强出非他意，东风落尽梅。"
    ]
  },
  {
    "volume": 447,
    "sequence": 45,
    "title": "酬微之开拆新楼初毕相报末联见戏之作",
    "author": "白居易",
    "content": [
      "遥闻境会茶山夜，珠翠歌钟俱绕身。",
      "盘下中分两州界，灯前合作一家春。",
      "青娥递舞应争妙，紫笋齐尝各斗新。",
      "自叹花时北窗下，蒲黄酒对病眠人。"
    ]
  },
  {
    "volume": 447,
    "sequence": 46,
    "title": "病中多雨逢寒食",
    "author": "白居易",
    "content": [
      "海山郁郁石棱棱，新豁高居正好登。",
      "南临赡部三千界，东对蓬宫十二层。",
      "报我楼成秋望月，把君诗读夜回灯。",
      "无妨却有他心眼，妆点亭台即不能。"
    ]
  },
  {
    "volume": 447,
    "sequence": 47,
    "title": "清明夜",
    "author": "白居易",
    "content": [
      "水国多阴常懒出，老夫饶病爱闲眠。",
      "三旬卧度莺花月，一半春销风雨天。",
      "薄暮何人吹觱篥，新晴几处缚秋千。",
      "彩绳芳树长如旧，唯是年年换少年。"
    ]
  },
  {
    "volume": 447,
    "sequence": 48,
    "title": "苏州柳",
    "author": "白居易",
    "content": [
      "好风胧月清明夜，碧砌红轩刺史家。",
      "独绕回廊行复歇，遥听弦管暗看花。"
    ]
  },
  {
    "volume": 447,
    "sequence": 49,
    "title": "三月二十八日赠周判官",
    "author": "白居易",
    "content": [
      "金谷园中黄袅娜，曲江亭畔碧婆娑。",
      "老来处处游行遍，不似苏州柳最多。",
      "絮扑白头条拂面，使君无计奈春何。"
    ]
  },
  {
    "volume": 447,
    "sequence": 50,
    "title": "偶作",
    "author": "白居易",
    "content": [
      "一春惆怅残三日，醉问周郎忆得无。",
      "柳絮送人莺劝酒，去年今日别东都。"
    ]
  },
  {
    "volume": 447,
    "sequence": 51,
    "title": "重答刘和州",
    "author": "白居易",
    "content": [
      "红杏初生叶，青梅已缀枝。",
      "阑珊花落后，寂寞酒醒时。",
      "坐闷低眉久，行慵举足迟。",
      "少年君莫怪，头白自应知。"
    ]
  },
  {
    "volume": 447,
    "sequence": 52,
    "title": "奉送三兄",
    "author": "白居易",
    "content": [
      "分无佳丽敌西施，敢有文章替左司。",
      "随分笙歌聊自乐，等闲篇咏被人知。",
      "花边妓引寻香径，月下僧留宿剑池。",
      "可惜当时好风景，吴王应不解吟诗。"
    ]
  },
  {
    "volume": 447,
    "sequence": 53,
    "title": "城上夜宴",
    "author": "白居易",
    "content": [
      "少年曾管二千兵，昼听笙歌夜斫营。",
      "自反丘园头尽白，每逢旗鼓眼犹明。",
      "杭州暮醉连床卧，吴郡春游并马行。",
      "自愧阿连官职慢，只教兄作使君兄。"
    ]
  },
  {
    "volume": 447,
    "sequence": 54,
    "title": "重题小舫，赠周从事，兼戏微之",
    "author": "白居易",
    "content": [
      "留春不住登城望，惜夜相将秉烛游。",
      "风月万家河两岸，笙歌一曲郡西楼。",
      "诗听越客吟何苦，酒被吴娃劝不休。",
      "从道人生都是梦，梦中欢笑亦胜愁。"
    ]
  },
  {
    "volume": 447,
    "sequence": 55,
    "title": "吴樱桃",
    "author": "白居易",
    "content": [
      "细篷青篾织鱼鳞，小眼红窗衬麹尘。",
      "阔狭才容从事座，高低恰称使君身。",
      "舞筵须拣腰轻女，仙棹难胜骨重人。",
      "不似镜湖廉使出，高樯大艑闹惊春。"
    ]
  },
  {
    "volume": 447,
    "sequence": 56,
    "title": "春尽劝客酒",
    "author": "白居易",
    "content": [
      "含桃最说出东吴，香色鲜秾气味殊。",
      "洽恰举头千万颗，婆娑拂面两三株。",
      "鸟偷飞处衔将火，人摘争时蹋破珠。",
      "可惜风吹兼雨打，明朝后日即应无。"
    ]
  },
  {
    "volume": 447,
    "sequence": 57,
    "title": "仲夏斋居，偶题八韵，寄微之及崔湖州",
    "author": "白居易",
    "content": [
      "林下春将尽，池边日半斜。",
      "樱桃落砌颗，夜合隔帘花。",
      "尝酒留闲客，行茶使小娃。",
      "残杯劝不饮，留醉向谁家。"
    ]
  },
  {
    "volume": 447,
    "sequence": 58,
    "title": "官宅",
    "author": "白居易",
    "content": [
      "腥血与荤蔬，停来一月馀。",
      "肌肤虽瘦损，方寸任清虚。",
      "体适通宵坐，头慵隔日梳。",
      "眼前无俗物，身外即僧居。",
      "水榭风来远，松廊雨过初。",
      "褰帘放巢燕，投食施池鱼。",
      "久别闲游伴，频劳问疾书。",
      "不知湖与越，吏隐兴何如。"
    ]
  },
  {
    "volume": 447,
    "sequence": 59,
    "title": "六月三日夜闻蝉",
    "author": "白居易",
    "content": [
      "红紫共纷纷，祗承老使君。",
      "移舟木兰棹，行酒石榴裙。",
      "水色窗窗见，花香院院闻。",
      "恋他官舍住，双鬓白如云。"
    ]
  },
  {
    "volume": 447,
    "sequence": 60,
    "title": "莲石",
    "author": "白居易",
    "content": [
      "荷香清露坠，柳动好风生。",
      "微月初三夜，新蝉第一声。",
      "乍闻愁北客，静听忆东京。",
      "我有竹林宅，别来蝉再鸣。",
      "不知池上月，谁拨小船行。"
    ]
  },
  {
    "volume": 447,
    "sequence": 61,
    "title": "眼病二首",
    "author": "白居易",
    "content": [
      "青石一两片，白莲三四枝。",
      "寄将东洛去，心与物相随。",
      "石倚风前树，莲栽月下池。",
      "遥知安置处，预想发荣时。",
      "领郡来何远，还乡去已迟。",
      "莫言千里别，岁晚有心期。"
    ]
  },
  {
    "volume": 447,
    "sequence": 62,
    "title": "题东武丘寺六韵",
    "author": "白居易",
    "content": [
      "散乱空中千片雪，蒙笼物上一重纱。",
      "纵逢晴景如看雾，不是春天亦见花。",
      "僧说客尘来眼界，医言风眩在肝家。",
      "两头治疗何曾瘥，药力微茫佛力赊。",
      "眼藏损伤来已久，病根牢固去应难。",
      "医师尽劝先停酒，道侣多教早罢官。",
      "案上谩铺龙树论，盒中虚撚决明丸。",
      "人间方药应无益，争得金篦试刮看。"
    ]
  },
  {
    "volume": 447,
    "sequence": 63,
    "title": "夜游西武丘寺八韵",
    "author": "白居易",
    "content": [
      "香刹看非远，祇园入始深。",
      "龙蟠松矫矫，玉立竹森森。",
      "怪石千僧坐，灵池一剑沉。",
      "海当亭两面，山在寺中心。",
      "酒熟凭花劝，诗成倩鸟吟。",
      "寄言轩冕客，此地好抽簪。"
    ]
  },
  {
    "volume": 447,
    "sequence": 64,
    "title": "咏怀",
    "author": "白居易",
    "content": [
      "不厌西丘寺，闲来即一过。",
      "舟船转云岛，楼阁出烟萝。",
      "路入青松影，门临白月波。",
      "鱼跳惊秉烛，猿觑怪鸣珂。",
      "摇曳双红旆，娉婷十翠娥。",
      "香花助罗绮，钟梵避笙歌。",
      "领郡时将久，游山数几何。",
      "一年十二度，非少亦非多。"
    ]
  },
  {
    "volume": 447,
    "sequence": 65,
    "title": "重咏",
    "author": "白居易",
    "content": [
      "苏杭自昔称名郡，牧守当今当好官。",
      "两地江山蹋得遍，五年风月咏将残。",
      "几时酒醆曾抛却，何处花枝不把看。",
      "白发满头归得也，诗情酒兴渐阑珊。"
    ]
  },
  {
    "volume": 447,
    "sequence": 66,
    "title": "百日假满",
    "author": "白居易",
    "content": [
      "日觉双眸暗，年惊两鬓苍。",
      "病应无处避，老更不宜忙。",
      "徇俗心情少，休官道理长。",
      "今秋归去定，何必重思量。"
    ]
  },
  {
    "volume": 447,
    "sequence": 67,
    "title": "九日寄微之",
    "author": "白居易",
    "content": [
      "心中久有归田计，身上都无济世才。",
      "长告初从百日满，故乡元约一年回。",
      "马辞辕下头高举，鹤出笼中翅大开。",
      "但拂衣行莫回顾，的无官职趁人来。"
    ]
  },
  {
    "volume": 447,
    "sequence": 68,
    "title": "题报恩寺",
    "author": "白居易",
    "content": [
      "眼闇头风事事妨，绕篱新菊为谁黄。",
      "闲游日久心慵倦，痛饮年深肺损伤。",
      "吴郡两回逢九月，越州四度见重阳。",
      "怕飞杯酒多分数，厌听笙歌旧曲章。",
      "蟋蟀声寒初过雨，茱萸色浅未经霜。",
      "去秋共数登高会，又被今年减一场。"
    ]
  },
  {
    "volume": 447,
    "sequence": 69,
    "title": "晚起",
    "author": "白居易",
    "content": [
      "好是清凉地，都无系绊身。",
      "晚晴宜野寺，秋景属闲人。",
      "净石堪敷坐，寒泉可濯巾。",
      "自惭容鬓上，犹带郡庭尘。"
    ]
  },
  {
    "volume": 447,
    "sequence": 70,
    "title": "自思益寺次楞伽寺作",
    "author": "白居易",
    "content": [
      "卧听冬冬衙鼓声，起迟睡足长心情。",
      "华簪脱后头虽白，堆案抛来眼校明。",
      "闲上篮舆乘兴出，醉回花舫信风行。",
      "明朝更濯尘缨去，闻道松江水最清。"
    ]
  },
  {
    "volume": 447,
    "sequence": 71,
    "title": "松江亭携乐观渔宴宿",
    "author": "白居易",
    "content": [
      "朝从思益峰游后，晚到楞伽寺歇时。",
      "照水姿容虽已老，上山筋力未全衰。",
      "行逢禅客多相问，坐倚渔舟一自思，犹去悬车十五载，休官非早亦非迟。"
    ]
  },
  {
    "volume": 447,
    "sequence": 72,
    "title": "宿灵岩寺上院",
    "author": "白居易",
    "content": [
      "震泽平芜岸，松江落叶波。",
      "在官常梦想，为客始经过。",
      "水面排罾网，船头簇绮罗。",
      "朝盘鲙红鲤，夜烛舞青娥。",
      "雁断知风急，潮平见月多。",
      "繁丝与促管，不解和渔歌。"
    ]
  },
  {
    "volume": 447,
    "sequence": 73,
    "title": "酬别周从事二首",
    "author": "白居易",
    "content": [
      "高高白月上青林，客去僧归独夜深。",
      "荤血屏除唯对酒，歌钟放散只留琴。",
      "更无俗物当人眼，但有泉声洗我心。",
      "最爱晓亭东望好，太湖烟水绿沉沉。"
    ]
  },
  {
    "volume": 447,
    "sequence": 74,
    "title": "武丘寺路（去年重开寺路桃李莲荷约种数千株）",
    "author": "白居易",
    "content": [
      "腰痛拜迎人客倦，眼昏勾押簿书难。",
      "辞官归去缘衰病，莫作陶潜范蠡看。",
      "洛下田园久抛掷，吴中歌酒莫留连。",
      "嵩阳云树伊川月，已校归迟四五年。"
    ]
  },
  {
    "volume": 447,
    "sequence": 75,
    "title": "齐云楼晚望偶题十韵兼呈冯侍御，周、殷二协律",
    "author": "白居易",
    "content": [
      "自开山寺路，水陆往来频。",
      "银勒牵骄马，花船载丽人。",
      "芰荷生欲遍，桃李种仍新。",
      "好住湖堤上，长留一道春。"
    ]
  },
  {
    "volume": 447,
    "sequence": 76,
    "title": "河亭晴望（九月八日）",
    "author": "白居易",
    "content": [
      "潦倒宦情尽，萧条芳岁阑。",
      "欲辞南国去，重上北城看。",
      "复叠江山壮，平铺井邑宽。",
      "人稠过杨府，坊闹半长安。",
      "插雾峰头没，穿霞日脚残。",
      "水光红漾漾，树色绿漫漫。",
      "约略留遗爱，殷勤念旧欢。",
      "病抛官职易，老别友朋难。",
      "九月全无热，西风亦未寒。",
      "齐云楼北面，半日凭栏干。"
    ]
  },
  {
    "volume": 447,
    "sequence": 77,
    "title": "留别微之",
    "author": "白居易",
    "content": [
      "风转云头敛，烟销水面开。",
      "晴虹桥影出，秋雁橹声来。",
      "郡静官初罢，乡遥信未回。",
      "明朝是重九，谁劝菊花杯。"
    ]
  },
  {
    "volume": 447,
    "sequence": 78,
    "title": "自喜",
    "author": "白居易",
    "content": [
      "干时久与本心违，悟道深知前事非。",
      "犹厌劳形辞郡印，那将趁伴著朝衣。",
      "五千言里教知足，三百篇中劝式微。",
      "少室云边伊水畔，比君校老合先归。"
    ]
  },
  {
    "volume": 447,
    "sequence": 79,
    "title": "武丘寺路宴留别诸妓",
    "author": "白居易",
    "content": [
      "自喜天教我少缘，家徒行计两翩翩。",
      "身兼妻子都三口，鹤与琴书共一船。",
      "僮仆减来无冗食，资粮算外有余钱。",
      "携将贮作丘中费，犹免饥寒得数年。"
    ]
  },
  {
    "volume": 447,
    "sequence": 80,
    "title": "江上对酒二首",
    "author": "白居易",
    "content": [
      "银泥裙映锦障泥，画舸停桡马簇蹄。",
      "清管曲终鹦鹉语，红旗影动泼汗嘶。",
      "渐消醉色朱颜浅，欲语离情翠黛低。",
      "莫忘使君吟咏处，女坟湖北武丘西。"
    ]
  },
  {
    "volume": 447,
    "sequence": 81,
    "title": "望亭驿酬别周判官",
    "author": "白居易",
    "content": [
      "酒助疏顽性，琴资缓慢情。",
      "有慵将送老，无智可劳生。",
      "忽忽忘机坐，伥伥任运行。",
      "家乡安处是，那独在神京。",
      "久贮沧浪意，初辞桎梏身。",
      "昏昏常带酒，默默不应人。",
      "坐稳便箕踞，眠多爱欠伸。",
      "客来存礼数，始著白纶巾。"
    ]
  },
  {
    "volume": 447,
    "sequence": 82,
    "title": "见小侄龟儿咏灯诗并腊娘制衣，因寄行简",
    "author": "白居易",
    "content": [
      "何事出长洲，连宵饮不休。",
      "醒应难作别，欢渐少于愁。",
      "灯火穿村市，笙歌上驿楼。",
      "何言五十里，已不属苏州。"
    ]
  },
  {
    "volume": 447,
    "sequence": 83,
    "title": "酒筵上答张居士",
    "author": "白居易",
    "content": [
      "已知腊子能裁服，复报龟儿解咏灯。",
      "巧妇才人常薄命，莫教男女苦多能。"
    ]
  },
  {
    "volume": 447,
    "sequence": 84,
    "title": "鹦鹉",
    "author": "白居易",
    "content": [
      "但要前尘减，无妨外相同。",
      "虽过酒肆上，不离道场中。",
      "弦管声非实，花钿色是空。",
      "何人知此义，唯有净名翁。"
    ]
  },
  {
    "volume": 447,
    "sequence": 85,
    "title": "听琵琶妓弹略略",
    "author": "白居易",
    "content": [
      "陇西鹦鹉到江东，养得经年觜渐红。",
      "常恐思归先剪翅，每因喂食暂开笼。",
      "人怜巧语情虽重，鸟忆高飞意不同。",
      "应似朱门歌舞妓，深藏牢闭后房中。"
    ]
  },
  {
    "volume": 447,
    "sequence": 86,
    "title": "写新诗寄微之，偶题卷后",
    "author": "白居易",
    "content": [
      "腕软拨头轻，新教略略成。",
      "四弦千遍语，一曲万重情。",
      "法向师边得，能从意上生。",
      "莫欺江外手，别是一家声。"
    ]
  },
  {
    "volume": 447,
    "sequence": 87,
    "title": "宝历二年八月三十日夜梦后作",
    "author": "白居易",
    "content": [
      "写了吟看满卷愁，浅红笺纸小银钩。",
      "未容寄与微之去，已被人传到越州。"
    ]
  },
  {
    "volume": 447,
    "sequence": 88,
    "title": "与梦得同登栖灵塔（一无栖字）",
    "author": "白居易",
    "content": [
      "尘缨忽解诚堪喜，世网重来未可知。",
      "莫忘全吴馆中梦，岭南泥雨步行时。"
    ]
  },
  {
    "volume": 447,
    "sequence": 89,
    "title": "梦苏州水阁，寄冯侍御",
    "author": "白居易",
    "content": [
      "半月悠悠在广陵，何楼何塔不同登。",
      "共怜筋力犹堪在，上到栖灵第九层。"
    ]
  },
  {
    "volume": 447,
    "sequence": 90,
    "title": "喜罢郡",
    "author": "白居易",
    "content": [
      "扬州驿里梦苏州，梦到花桥水阁头。",
      "觉后不知冯侍御，此中昨夜共谁游。"
    ]
  },
  {
    "volume": 447,
    "sequence": 91,
    "title": "答次休上人",
    "author": "白居易",
    "content": [
      "五年两郡亦堪嗟，偷出游山走看花。",
      "自此光阴为己有，从前日月属官家。",
      "樽前免被催迎使，枕上休闻报坐衙。",
      "睡到午时欢到夜，回看官职是泥沙。"
    ]
  },
  {
    "volume": 447,
    "sequence": 92,
    "title": "题笼鹤",
    "author": "白居易",
    "content": [
      "姓白使君无丽句，名休座主有新文。",
      "禅心不合生分别，莫爱余霞嫌碧云。"
    ]
  }
]