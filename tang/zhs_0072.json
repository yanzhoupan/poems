[
  {
    "volume": 72,
    "sequence": 1,
    "title": "晦日置酒林亭",
    "author": "高正臣",
    "content": [
      "正月符嘉节，三春玩物华。",
      "忘怀寄尊酒，陶性狎山家。",
      "柳翠含烟叶，梅芳带雪花。",
      "光阴不相借，迟迟落景斜。"
    ]
  },
  {
    "volume": 72,
    "sequence": 2,
    "title": "晦日重宴",
    "author": "高正臣",
    "content": [
      "芳辰重游衍，乘景共追随。",
      "班荆陪旧识，倾盖得新知。",
      "水叶分莲沼，风花落柳枝。",
      "自符河朔趣，宁羡高阳池。"
    ]
  },
  {
    "volume": 72,
    "sequence": 3,
    "title": "晦日宴高氏林亭",
    "author": "崔知贤",
    "content": [
      "上月河阳地，芳辰景物华。",
      "绵蛮变时鸟，照曜起春霞。",
      "柳摇风处色，梅散日前花。",
      "淹留洛城晚，歌吹石崇家。"
    ]
  },
  {
    "volume": 72,
    "sequence": 4,
    "title": "上元夜效小庾体",
    "author": "崔知贤",
    "content": [
      "今夜启城闉，结伴戏芳春。",
      "鼓声撩乱动，风光触处新。",
      "月下多游骑，灯前饶看人。",
      "欢乐无穷已，歌舞达明晨。"
    ]
  },
  {
    "volume": 72,
    "sequence": 5,
    "title": "三月三日宴王明府山亭（得鱼字）",
    "author": "崔知贤",
    "content": [
      "京洛皇居，芳禊春馀。",
      "影媚元巳，和风上除。",
      "云开翠帟，水骛鲜居。",
      "林渚萦映，烟霞卷舒。",
      "花飘粉蝶，藻跃文鱼。",
      "沿波式宴，其乐只且。"
    ]
  },
  {
    "volume": 72,
    "sequence": 6,
    "title": "三月三日宴王明府山亭（得郊字）",
    "author": "席元明",
    "content": [
      "日惟上巳，时亨有巢。",
      "中尊引桂，芳筵藉茅。",
      "书僮橐笔，膳夫行炰。",
      "烟霏万雉，花明四郊。",
      "沼蘋白带，山花紫苞。",
      "同人聚饮，千载神交。"
    ]
  },
  {
    "volume": 72,
    "sequence": 7,
    "title": "晦日宴高氏林亭",
    "author": "韩仲宣",
    "content": [
      "欲知行有乐，芳尊对物华。",
      "地接安仁县，园是季伦家。",
      "柳处云疑叶，梅间雪似花。",
      "日落归途远，留兴伴烟霞。"
    ]
  },
  {
    "volume": 72,
    "sequence": 8,
    "title": "晦日重宴",
    "author": "韩仲宣",
    "content": [
      "凤苑先吹晚，龙楼夕照披。",
      "陈遵已投辖，山公正坐池。",
      "落日催金奏，飞霞送玉卮。",
      "此时陪绮席，不醉欲何为。"
    ]
  },
  {
    "volume": 72,
    "sequence": 9,
    "title": "上元夜效小庾体",
    "author": "韩仲宣",
    "content": [
      "他乡月夜人，相伴看灯轮。",
      "光随九华出，影共百枝新。",
      "歌钟盛北里，车马沸南邻。",
      "今宵何处好，惟有洛城春。"
    ]
  },
  {
    "volume": 72,
    "sequence": 10,
    "title": "三月三日宴王明府山亭（得花字）",
    "author": "韩仲宣",
    "content": [
      "河滨上巳，洛汭春华。",
      "碧池涵日，翠斝澄霞。",
      "沟垂细柳，岸拥平沙。",
      "歌莺响树，舞蝶惊花。",
      "云浮宝马，水韵香车。",
      "熟记行乐，淹留景斜。"
    ]
  },
  {
    "volume": 72,
    "sequence": 11,
    "title": "晦日宴高氏林亭",
    "author": "周彦昭",
    "content": [
      "胜地临鸡浦，高会偶龙池。",
      "御柳惊春色，仙筇掩月华。",
      "门邀千里驭，杯泛九光霞。",
      "日落山亭晚，雷送七香车。"
    ]
  },
  {
    "volume": 72,
    "sequence": 12,
    "title": "晦日宴高氏林亭",
    "author": "高球",
    "content": [
      "温洛年光早，皇州景望华。",
      "连镳寻上路，乘兴入山家。",
      "轻苔网危石，春水架平沙。",
      "赏极林塘暮，处处起烟霞。"
    ]
  },
  {
    "volume": 72,
    "sequence": 13,
    "title": "三月三日宴王明府山亭（得烟字）",
    "author": "高球",
    "content": [
      "洛城春禊，元巳芳年。",
      "季伦园里，逸少亭前。",
      "曲中举白，谈际生玄。",
      "陆离轩盖，凄清管弦。",
      "萍疏波荡，柳弱风牵。",
      "未淹欢趣，林溪夕烟。"
    ]
  },
  {
    "volume": 72,
    "sequence": 14,
    "title": "晦日宴高氏林亭",
    "author": "弓嗣初",
    "content": [
      "上序春晖丽，中园物候华。",
      "高才盛文雅，逸兴满烟霞。",
      "参差金谷树，皎镜碧塘沙。",
      "萧散林亭晚，倒载欲还家。"
    ]
  },
  {
    "volume": 72,
    "sequence": 15,
    "title": "晦日重宴",
    "author": "弓嗣初",
    "content": [
      "年华蔼芳隰，春溜满新池。",
      "促赏依三友，延欢寄一卮。",
      "鸟声随管变，花影逐风移。",
      "行乐方无极，淹留惜晚曦。"
    ]
  },
  {
    "volume": 72,
    "sequence": 16,
    "title": "三月三日宴王明府山亭（得哉字）",
    "author": "高瑾",
    "content": [
      "暮春元巳，春服初裁。",
      "童冠八九，于洛之隈。",
      "河堤草变，巩树花开。",
      "逸人谈发，仙御舟来。",
      "间关黄鸟，瀺灂丹腮。",
      "乐饮命席，优哉悠哉。"
    ]
  },
  {
    "volume": 72,
    "sequence": 17,
    "title": "晦日宴高氏林亭",
    "author": "高瑾",
    "content": [
      "试入山亭望，言是石崇家。",
      "二月风光起，三春桃李华。",
      "莺吟上乔木，雁往息平沙。",
      "相看会取醉，宁知还路赊。"
    ]
  },
  {
    "volume": 72,
    "sequence": 18,
    "title": "晦日重宴",
    "author": "高瑾",
    "content": [
      "忽闻莺响谷，于此命相知。",
      "正开彭泽酒，来向高阳池。",
      "柳叶风前弱，梅花影处危。",
      "赏洽林亭晚，落照下参差。"
    ]
  },
  {
    "volume": 72,
    "sequence": 19,
    "title": "上元夜效小庾体",
    "author": "高瑾",
    "content": [
      "初年三五夜，相知一两人。",
      "连镳出巷口，飞毂下池漘。",
      "灯光恰似月，人面并如春。",
      "遨游终未已，相欢待日轮。"
    ]
  },
  {
    "volume": 72,
    "sequence": 20,
    "title": "晦日宴高氏林亭",
    "author": "王茂时",
    "content": [
      "践胜寻良会，乘春玩物华。",
      "还随张放友，来向石崇家。",
      "止水分岩镜，闲庭枕浦沙。",
      "未极林泉赏，参差落照斜。"
    ]
  },
  {
    "volume": 72,
    "sequence": 21,
    "title": "晦日宴高氏林亭",
    "author": "徐皓",
    "content": [
      "绮筵乘暇景，琼醑对年华。",
      "门多金埒骑，路引璧人车。",
      "蘋早犹藏叶，梅残正落花。",
      "蔼蔼林亭晚，馀兴促流霞。",
      "卷72_22长孙正隐晦晚属烟霞，遨游重岁华。",
      "歌钟虽戚里，林薮是山家。",
      "细雨犹开日，深池不涨沙。",
      "淹留迷处所，岩岫几重花。"
    ]
  },
  {
    "volume": 72,
    "sequence": 22,
    "title": "晦日宴高氏林亭",
    "author": "长孙正隐",
    "content": [
      ""
    ]
  },
  {
    "volume": 72,
    "sequence": 23,
    "title": "上元夜效小庾体同用春字",
    "author": "长孙正隐",
    "content": [
      "薄晚啸游人，车马乱驱尘。",
      "月光三五夜，灯焰一重春。",
      "烟云迷北阙，箫管识南邻。",
      "洛城终不闭，更出小平津。"
    ]
  },
  {
    "volume": 72,
    "sequence": 24,
    "title": "晦日宴高氏林亭",
    "author": "高绍",
    "content": [
      "啸侣入山家，临春玩物华。",
      "葛弦调绿水，桂醑酌丹霞。",
      "岸柳开新叶，庭梅落早花。",
      "兴洽林亭晚，方还倒载车。"
    ]
  },
  {
    "volume": 72,
    "sequence": 25,
    "title": "晦日宴高氏林亭",
    "author": "郎馀令",
    "content": [
      "三春休晦节，九谷泛年华。",
      "半晴馀细雨，全晚澹残霞。",
      "尊开疏竹叶，管应落梅花。",
      "兴阑相顾起，流水送香车。"
    ]
  },
  {
    "volume": 72,
    "sequence": 26,
    "title": "晦日宴高氏林亭",
    "author": "陈嘉言",
    "content": [
      "公子申敬爱，携朋玩物华。",
      "人是平阳客，地即石崇家。",
      "水文生旧浦，风色满新花。",
      "日暮连归骑，长川照晚霞。"
    ]
  },
  {
    "volume": 72,
    "sequence": 27,
    "title": "晦日重宴",
    "author": "陈嘉言",
    "content": [
      "高门引冠盖，下客抱支离。",
      "绮席珍羞满，文场翰藻摛。",
      "蓂华雕上月，柳色蔼春池。",
      "日斜归戚里，连骑勒金羁。"
    ]
  },
  {
    "volume": 72,
    "sequence": 28,
    "title": "上元夜效小庾体",
    "author": "陈嘉言",
    "content": [
      "今夜可怜春，河桥多丽人。",
      "宝马金为络，香车玉作轮。",
      "连手窥潘掾，分头看洛神。",
      "重城自不掩，出向小平津。"
    ]
  },
  {
    "volume": 72,
    "sequence": 29,
    "title": "晦日宴高氏林亭",
    "author": "周彦晖",
    "content": [
      "砌蓂收晦魄，津柳竞年华。",
      "既狎忘筌友，方淹投辖车。",
      "绮筵回舞雪，琼醑泛流霞。",
      "云低上天晚，丝雨带风斜。"
    ]
  },
  {
    "volume": 72,
    "sequence": 30,
    "title": "晦日重宴",
    "author": "周彦晖",
    "content": [
      "春华归柳树，俯景落蓂枝。",
      "置驿铜街右，开筵玉浦陲。",
      "林烟含障密，竹雨带珠危。",
      "兴阑巾倒戴，山公下习池。"
    ]
  },
  {
    "volume": 72,
    "sequence": 31,
    "title": "晦日宴高氏林亭",
    "author": "高峤",
    "content": [
      "飞观写春望，开宴坐汀沙。",
      "积溜含苔色，晴空荡日华。",
      "歌入平阳第，舞对石崇家。",
      "莫虑能骑马，投辖自停车。"
    ]
  },
  {
    "volume": 72,
    "sequence": 32,
    "title": "晦日重宴",
    "author": "高峤",
    "content": [
      "驾言寻凤侣，乘欢俯雁池。",
      "班荆逢旧识，斟桂喜深知。",
      "紫兰方出径，黄莺未啭枝。",
      "别有陶春日，青天云雾披。"
    ]
  },
  {
    "volume": 72,
    "sequence": 33,
    "title": "晦日宴高氏林亭",
    "author": "刘友贤",
    "content": [
      "春来日渐赊，琴酒逐年华。",
      "欲向文通径，先游武子家。",
      "池碧新流满，岩红落照斜。",
      "兴阑情未尽，步步惜风花。"
    ]
  },
  {
    "volume": 72,
    "sequence": 34,
    "title": "晦日宴高氏林亭",
    "author": "周思钧",
    "content": [
      "早春惊柳穟，初晦掩蓂华。",
      "骑出平阳里，筵开卫尉家。",
      "竹影含云密，池纹带雨斜。",
      "重惜林亭晚，上路满烟霞。"
    ]
  },
  {
    "volume": 72,
    "sequence": 35,
    "title": "晦日重宴",
    "author": "周思钧",
    "content": [
      "绮筵乘晦景，高宴下阳池。",
      "濯雨梅香散，含风柳色移。",
      "轻尘依扇落，流水入弦危。",
      "勿顾林亭晚，方欢云雾披。"
    ]
  }
]