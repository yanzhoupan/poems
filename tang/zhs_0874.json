[
  {
    "volume": 874,
    "sequence": 1,
    "title": "廉州人歌",
    "author": "佚名",
    "content": [
      "廉州颜有道，性行同庄老。",
      "爱民如赤子，不杀非时草。"
    ]
  },
  {
    "volume": 874,
    "sequence": 2,
    "title": "沧州百姓歌",
    "author": "佚名",
    "content": [
      "新河得通舟楫利，直达沧海鱼盐至。",
      "昔日徒行今骋驷，美哉薛公德滂被。"
    ]
  },
  {
    "volume": 874,
    "sequence": 3,
    "title": "薛将军歌",
    "author": "佚名",
    "content": [
      "将军三箭定天山，战士长歌入汉关。"
    ]
  },
  {
    "volume": 874,
    "sequence": 4,
    "title": "郢州人歌",
    "author": "佚名",
    "content": [
      "父母育我田使君，精神为人上天闻。",
      "田中致雨山出云，但愿常在不患贫。"
    ]
  },
  {
    "volume": 874,
    "sequence": 5,
    "title": "雒县舆人诵",
    "author": "佚名",
    "content": [
      "我有圣帝抚令君，遭暴昏椽惸寡纷。",
      "民户流散日月曛，君去来兮惠我仁，百姓苏矣见阳春。"
    ]
  },
  {
    "volume": 874,
    "sequence": 6,
    "title": "黄獐歌",
    "author": "佚名",
    "content": [
      "黄獐黄獐草里藏，弯弓射尔伤。"
    ]
  },
  {
    "volume": 874,
    "sequence": 7,
    "title": "桑条歌",
    "author": "佚名",
    "content": [
      "桑条韦也，女时韦也乐。"
    ]
  },
  {
    "volume": 874,
    "sequence": 8,
    "title": "景龙中嘲宰相歌",
    "author": "佚名",
    "content": [
      "礼贤不解开东阁，燮理惟能闭北门。"
    ]
  },
  {
    "volume": 874,
    "sequence": 9,
    "title": "选人歌",
    "author": "佚名",
    "content": [
      "今年选数恰相当，都由座主无文章。",
      "案后一腔冻猪肉，所以名为姜侍郎。"
    ]
  },
  {
    "volume": 874,
    "sequence": 10,
    "title": "鲁城民歌",
    "author": "佚名",
    "content": [
      "鲁地抑种稻，一概被水沫。",
      "年年索蟹夫，百姓不可活。"
    ]
  },
  {
    "volume": 874,
    "sequence": 11,
    "title": "王法曹歌",
    "author": "佚名",
    "content": [
      "前得尹佛子，后得王癞獭。",
      "判事驴咬瓜，唤人牛嚼沫。",
      "见钱满面喜，无镪从头喝。",
      "常逢饿夜叉，百姓不可活。"
    ]
  },
  {
    "volume": 874,
    "sequence": 12,
    "title": "得体歌",
    "author": "佚名",
    "content": [
      "得体纥那也，纥囊得体那。",
      "潭里船车闹，扬州铜器多。",
      "三郎当殿坐，听唱得体歌。"
    ]
  },
  {
    "volume": 874,
    "sequence": 13,
    "title": "得宝歌",
    "author": "佚名",
    "content": [
      "得宝耶，弘农耶？",
      "弘农耶，得宝耶？"
    ]
  },
  {
    "volume": 874,
    "sequence": 14,
    "title": "崔成甫翻得宝歌",
    "author": "佚名",
    "content": [
      "得宝弘农野，弘农得宝那。",
      "潭里船车闹，扬州铜器多。",
      "三郎当殿坐，听唱得宝歌。"
    ]
  },
  {
    "volume": 874,
    "sequence": 15,
    "title": "袁仁敬歌",
    "author": "佚名",
    "content": [
      "天不恤冤人兮，何夺我慈亲兮。",
      "有理无申兮，痛哉安诉陈兮。"
    ]
  },
  {
    "volume": 874,
    "sequence": 16,
    "title": "京兆二尹歌",
    "author": "佚名",
    "content": [
      "前尹赫赫，具瞻允若。",
      "后尹熙熙，具瞻允斯。"
    ]
  },
  {
    "volume": 874,
    "sequence": 17,
    "title": "黄州左公歌",
    "author": "佚名",
    "content": [
      "我欲逃乡里，我欲去坟墓。",
      "左公今既来，谁忍弃之去。"
    ]
  },
  {
    "volume": 874,
    "sequence": 18,
    "title": "又歌",
    "author": "佚名",
    "content": [
      "吾乡有鬼巫，惑人人不知。",
      "天子正尊信，左公能杀之。"
    ]
  },
  {
    "volume": 874,
    "sequence": 19,
    "title": "舒州人歌",
    "author": "佚名",
    "content": [
      "邻邑谷不登，我土丰粢盛。",
      "禾稼美如云，实系我使君。"
    ]
  },
  {
    "volume": 874,
    "sequence": 20,
    "title": "建州人歌",
    "author": "佚名",
    "content": [
      "令我州郡泰，令我户口裕，令我活计大，陆员外。",
      "令我家不分，令我马成群，令我稻满囷，陆使君。"
    ]
  },
  {
    "volume": 874,
    "sequence": 21,
    "title": "吴人歌",
    "author": "佚名",
    "content": [
      "朝判长洲暮判吴，道不拾遗人不孤。"
    ]
  },
  {
    "volume": 874,
    "sequence": 22,
    "title": "汴州人歌",
    "author": "佚名",
    "content": [
      "浊流洋洋，有辟其郛。",
      "阗道嚾呼，公来之初。",
      "今公之归，公在丧车。",
      "公既来止，东人以完。",
      "今公殁矣，人谁与安？"
    ]
  },
  {
    "volume": 874,
    "sequence": 23,
    "title": "建昌民歌",
    "author": "佚名",
    "content": [
      "我有父，何易于。",
      "昔无储，今有余。"
    ]
  },
  {
    "volume": 874,
    "sequence": 24,
    "title": "巴州薛刺史歌",
    "author": "佚名",
    "content": [
      "日出而耕，日入而归。",
      "吏不到门，夜不掩扉。",
      "有孩有童，愿以名垂。",
      "何以字之，薛孙薛儿。"
    ]
  },
  {
    "volume": 874,
    "sequence": 25,
    "title": "高苑令歌",
    "author": "佚名",
    "content": [
      "高苑之树枯已荣，淄川之水浑已澄，邹邑之民仆已行。"
    ]
  },
  {
    "volume": 874,
    "sequence": 26,
    "title": "九龙帐歌",
    "author": "佚名",
    "content": [
      "谁谓九龙帐，惟贮一归郎。"
    ]
  },
  {
    "volume": 874,
    "sequence": 27,
    "title": "伪蜀鸳鸯树歌",
    "author": "佚名",
    "content": [
      "愿作坟上鸳鸯，来作双飞，去作双归。"
    ]
  },
  {
    "volume": 874,
    "sequence": 28,
    "title": "曲江游人歌",
    "author": "佚名",
    "content": [
      "春光且莫去，留与醉人看。"
    ]
  },
  {
    "volume": 874,
    "sequence": 29,
    "title": "蜥蜴求雨歌",
    "author": "佚名",
    "content": [
      "蜥蜴蜥蜴，兴云吐雾。",
      "雨若滂沱，放汝归去。"
    ]
  },
  {
    "volume": 874,
    "sequence": 30,
    "title": "挽歌",
    "author": "佚名",
    "content": [
      "红轮决定沈西去，未委魂灵往那方。"
    ]
  }
]