[
  {
    "volume": 873,
    "sequence": 1,
    "title": "题洛阳县壁",
    "author": "李兼",
    "content": [
      "猾吏畏服，县妖破胆。",
      "好录政声，闻于御览。"
    ]
  },
  {
    "volume": 873,
    "sequence": 2,
    "title": "题书卷后语",
    "author": "杜兼",
    "content": [
      "倩俸写来手自校，汝曹读之知圣道，坠之鬻之为不孝。"
    ]
  },
  {
    "volume": 873,
    "sequence": 3,
    "title": "题李阳冰玉箸篆词",
    "author": "舒元舆",
    "content": [
      "斯去千年，冰生唐时。",
      "冰复去矣，后来者谁？",
      "后千年有人，谁能待之。",
      "后千年无人，篆止于斯。",
      "呜呼主人，为吾宝之。"
    ]
  },
  {
    "volume": 873,
    "sequence": 4,
    "title": "判误书纸背",
    "author": "裴谞",
    "content": [
      "这畔似那畔，那畔似这畔。",
      "我也不辞与你判，笑杀门前著靴汉。"
    ]
  },
  {
    "volume": 873,
    "sequence": 5,
    "title": "又判争猫儿状",
    "author": "裴谞",
    "content": [
      "猫儿不识主，傍家搦老鼠。",
      "两家不须争，将来与裴谞。"
    ]
  },
  {
    "volume": 873,
    "sequence": 6,
    "title": "断僧通状",
    "author": "李翱",
    "content": [
      "上岁童子，二十受戒。",
      "君王不朝，父母不拜。",
      "口称贫道，有钱放债。",
      "量决十下，牒出东界。"
    ]
  },
  {
    "volume": 873,
    "sequence": 7,
    "title": "判僧云晏五人聚赌喧诤语",
    "author": "韩滉",
    "content": [
      "正法何曾执贝，空门不积余财。",
      "白日既能赌博，通宵必醉尊罍。",
      "强说天堂难到，又言地狱长开。",
      "并付江神收管，波中便是泉台。"
    ]
  },
  {
    "volume": 873,
    "sequence": 8,
    "title": "判道士黄山隐",
    "author": "皇甫大夫",
    "content": [
      "道士黄山隐，轻人复重财。",
      "太山将比甑，东海只容杯。",
      "绿绶藏云帔，乌巾换鹿胎。",
      "黄泉六个鬼，今夜待君来。"
    ]
  },
  {
    "volume": 873,
    "sequence": 9,
    "title": "碾驴鞍判",
    "author": "罗绍威",
    "content": [
      "邺城大道甚宽，何故驾车碾鞍？",
      "领鞴驴汉子科决，待驾车汉子喜欢。"
    ]
  },
  {
    "volume": 873,
    "sequence": 10,
    "title": "批州符",
    "author": "萧结",
    "content": [
      "秧开五叶，蚕长三眠。",
      "人皆忙迫，划甚闲船。"
    ]
  },
  {
    "volume": 873,
    "sequence": 11,
    "title": "判部民诉主簿牒",
    "author": "王鲁",
    "content": [
      "汝虽打草，吾已惊蛇。"
    ]
  },
  {
    "volume": 873,
    "sequence": 12,
    "title": "戏为冥吏判",
    "author": "伶人",
    "content": [
      "焦湖百里，一任作獭。"
    ]
  },
  {
    "volume": 873,
    "sequence": 13,
    "title": "自状",
    "author": "张翱",
    "content": [
      "有张翱兮，寓止淮阴。",
      "来绮席兮，放恣胸襟。"
    ]
  },
  {
    "volume": 873,
    "sequence": 14,
    "title": "刺左右膊诗",
    "author": "赵武建",
    "content": [
      "野鸭滩头宿，朝朝被鹘梢。",
      "忽惊飞入水，留命到今朝。"
    ]
  },
  {
    "volume": 873,
    "sequence": 15,
    "title": "刺左臂膊诗",
    "author": "宋元素",
    "content": [
      "昔日已前家未贫，苦将钱物结交亲。",
      "如今失路寻知己，行尽关山无一人。"
    ]
  },
  {
    "volume": 873,
    "sequence": 16,
    "title": "刺左右膊句",
    "author": "张幹",
    "content": [
      "生不怕京兆尹（左），死不畏阎罗王（右）。"
    ]
  }
]