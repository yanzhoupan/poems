[
  {
    "volume": 612,
    "sequence": 1,
    "title": "奉和鲁望四明山九题·石窗",
    "author": "皮日休",
    "content": [
      "窗开自真宰，四达见苍涯。",
      "苔染浑成绮，云漫便当纱。",
      "棂中空吐月，扉际不扃霞。",
      "未会通何处，应怜玉女家。"
    ]
  },
  {
    "volume": 612,
    "sequence": 2,
    "title": "奉和鲁望四明山九题·过云",
    "author": "皮日休",
    "content": [
      "粉洞二十里，当中幽客行。",
      "片时迷鹿迹，寸步隔人声。",
      "以杖探虚翠，将襟惹薄明。",
      "经时未过得，恐是入层城。"
    ]
  },
  {
    "volume": 612,
    "sequence": 3,
    "title": "奉和鲁望四明山九题·云南",
    "author": "皮日休",
    "content": [
      "云南背一川，无雁到峰前。",
      "墟里生红药，人家发白泉。",
      "儿童皆似古，婚嫁尽如仙。",
      "共作真官户，无由税石田。"
    ]
  },
  {
    "volume": 612,
    "sequence": 4,
    "title": "奉和鲁望四明山九题·云北",
    "author": "皮日休",
    "content": [
      "云北昼冥冥，空疑背寿星。",
      "犬能谙药气，人解写芝形。",
      "野歇遇松盖，醉书逢石屏。",
      "焚香住此地，应得入金庭。"
    ]
  },
  {
    "volume": 612,
    "sequence": 5,
    "title": "奉和鲁望四明山九题·鹿亭",
    "author": "皮日休",
    "content": [
      "鹿群多此住，因构白云楣。",
      "待侣傍花久，引麛穿竹迟。",
      "经时掊玉涧，尽日嗅金芝。",
      "为在石窗下，成仙自不知。"
    ]
  },
  {
    "volume": 612,
    "sequence": 6,
    "title": "奉和鲁望四明山九题·樊榭",
    "author": "皮日休",
    "content": [
      "主人成列仙，故榭独依然。",
      "石洞哄人笑，松声惊鹿眠。",
      "井香为大药，鹤语是灵篇。",
      "欲买重栖隐，云峰不售钱。"
    ]
  },
  {
    "volume": 612,
    "sequence": 7,
    "title": "奉和鲁望四明山九题·潺湲洞",
    "author": "皮日休",
    "content": [
      "阴宫何处渊，到此洞潺湲。",
      "敲碎一轮月，熔销半段天。",
      "响高吹谷动，势急喷云旋。",
      "料得深秋夜，临流尽古仙。"
    ]
  },
  {
    "volume": 612,
    "sequence": 8,
    "title": "奉和鲁望四明山九题·青棂子",
    "author": "皮日休",
    "content": [
      "山风熟异果，应是供真仙。",
      "味似云腴美，形如玉脑圆。",
      "衔来多野鹤，落处半灵泉。",
      "必共玄都奈，花开不记年。"
    ]
  },
  {
    "volume": 612,
    "sequence": 9,
    "title": "奉和鲁望四明山九题·鞠侯",
    "author": "皮日休",
    "content": [
      "堪羡鞠侯国，碧岩千万重。",
      "烟萝为印绶，云壑是堤封。",
      "泉遣狙公护，果教犭军子供。",
      "尔徒如不死，应得蹑玄踪。"
    ]
  },
  {
    "volume": 612,
    "sequence": 10,
    "title": "五贶诗·五泻舟",
    "author": "皮日休",
    "content": [
      "何事有青钱，因人买钓船。",
      "阔容兼饵坐，深许共蓑眠。",
      "短好随朱鹭，轻堪倚白莲。",
      "自知无用处，却寄五湖仙。"
    ]
  },
  {
    "volume": 612,
    "sequence": 11,
    "title": "五贶诗·华顶杖",
    "author": "皮日休",
    "content": [
      "金庭仙树枝，道客自携持。",
      "探洞求丹粟，挑云觅白芝。",
      "量泉将濯足，阑鹤把支颐。",
      "以此将为赠，惟君尽得知。"
    ]
  },
  {
    "volume": 612,
    "sequence": 12,
    "title": "五贶诗·太湖砚",
    "author": "皮日休",
    "content": [
      "求于花石间，怪状乃天然。",
      "中莹五寸剑，外差千叠莲。",
      "月融还似洗，云湿便堪研。",
      "寄与先生后，应添内外篇。"
    ]
  },
  {
    "volume": 612,
    "sequence": 13,
    "title": "五贶诗·乌龙养和",
    "author": "皮日休",
    "content": [
      "寿木拳数尺，天生形状幽。",
      "把疑伤虺节，用恐破蛇瘤。",
      "置合月观内，买须云肆头。",
      "料君携去处，烟雨太湖舟。"
    ]
  },
  {
    "volume": 612,
    "sequence": 14,
    "title": "五贶诗·诃陵樽",
    "author": "皮日休",
    "content": [
      "一片鲎鱼壳，其中生翠波。",
      "买须能紫贝，用合对红螺。",
      "尽泻判狂药，禁敲任浩歌。",
      "明朝与君后，争那玉山何。"
    ]
  },
  {
    "volume": 612,
    "sequence": 15,
    "title": "早春病中书事寄鲁望",
    "author": "皮日休",
    "content": [
      "眼晕见云母，耳虚闻海涛。",
      "惜春狂似蝶，养病躁于猱。",
      "案静方书古，堂空药气高。",
      "可怜真宰意，偏解困吾曹。"
    ]
  },
  {
    "volume": 612,
    "sequence": 16,
    "title": "又寄次前韵",
    "author": "皮日休",
    "content": [
      "病根冬养得，春到一时生。",
      "眼暗怜晨惨，心寒怯夜清。",
      "妻仍嫌酒癖，医只禁诗情。",
      "应被高人笑，忧身不似名。"
    ]
  },
  {
    "volume": 612,
    "sequence": 17,
    "title": "秋晚留题鲁望郊居二首",
    "author": "皮日休",
    "content": [
      "竹树冷濩落，入门神已清。",
      "寒蛩傍枕响，秋菜上墙生。",
      "黄犬病仍吠，白驴饥不鸣。",
      "唯将一杯酒，尽日慰刘桢。",
      "冷卧空斋内，余酲夕未消。",
      "秋花如有恨，寒蝶似无憀。",
      "檐上落斗雀，篱根生晚潮。",
      "若轮羁旅事，犹自胜皋桥。"
    ]
  },
  {
    "volume": 612,
    "sequence": 18,
    "title": "初冬章上人院",
    "author": "皮日休",
    "content": [
      "寒到无妨睡，僧吟不废禅。",
      "尚关经病鹤，犹滤欲枯泉。",
      "静案贝多纸，闲炉波律烟。",
      "清谭两三句，相向自翛然。"
    ]
  },
  {
    "volume": 612,
    "sequence": 19,
    "title": "临顿为吴中偏胜之地陆鲁望居之不出郛郭旷若…奉题屋壁",
    "author": "皮日休",
    "content": [
      "一方萧洒地，之子独深居。",
      "绕屋亲栽竹，堆床手写书。",
      "高风翔砌鸟，暴雨失池鱼。",
      "暗识归山计，村边买鹿车。",
      "篱疏从绿槿，檐乱任黄茅。",
      "压酒移谿石，煎茶拾野巢。",
      "静窗悬雨笠，闲壁挂烟匏。",
      "支遁今无骨，谁为世外交。",
      "茧稀初上簇，醅尽未干床。",
      "尽日留蚕母，移时祭麹王。",
      "趁泉浇竹急，候雨种莲忙。",
      "更葺园中景，应为顾辟疆。",
      "静僻无人到，幽深每自知。",
      "鹤来添口数，琴到益家资。",
      "坏堑生鱼沫，颓檐落燕儿。",
      "空将绿蕉叶，来往寄闲诗。",
      "夏过无担石，日高开板扉。",
      "僧虽与筒簟，人不典蕉衣。",
      "鹤静共眠觉，鹭驯同钓归。",
      "生公石上月，何夕约谭微。",
      "经岁岸乌纱，读书三十车。",
      "水痕侵病竹，蛛网上衰花。",
      "诗任传渔客，衣从递酒家。",
      "知君秋晚事，白帻刈胡麻。",
      "寂历秋怀动，萧条夏思残。",
      "久贫空酒库，多病束鱼竿。",
      "玄想凝鹤扇，清斋拂鹿冠。",
      "梦魂无俗事，夜夜到金坛。",
      "闭门无一事，安稳卧凉天。",
      "砌下翘饥鹤，庭阴落病蝉。",
      "倚杉闲把易，烧朮静论玄。",
      "赖有包山客，时时寄紫泉。",
      "病起扶灵寿，翛然强到门。",
      "与杉除败叶，为石整危根。",
      "薜蔓任遮壁，莲茎卧枕盆。",
      "明朝有忙事，召客斫桐孙。",
      "缓颊称无利，低眉号不能。",
      "世情都太薄，俗意就中憎。",
      "云态不知骤，鹤情非会徵。",
      "画臣谁奉诏，来此写姜肱。"
    ]
  },
  {
    "volume": 612,
    "sequence": 20,
    "title": "游栖霞寺",
    "author": "皮日休",
    "content": [
      "不见明居士，空山但寂寥。",
      "白莲吟次缺，青霭坐来销。",
      "泉冷无三伏，松枯有六朝。",
      "何时石上月，相对论逍遥。"
    ]
  },
  {
    "volume": 612,
    "sequence": 21,
    "title": "旅舍除夜",
    "author": "皮日休",
    "content": [
      "永夜谁能守，羁心不放眠。",
      "挑灯犹故岁，听角已新年。",
      "出谷空嗟晚，衔杯尚愧先。",
      "晚来辞逆旅，雪涕野槐天。"
    ]
  },
  {
    "volume": 612,
    "sequence": 22,
    "title": "鲁望示广文先生吴门二章情格高散可醒俗态…鲁望之命也",
    "author": "皮日休",
    "content": [
      "我见先生道，休思郑广文。",
      "鹤翻希作伴，鸥却觅为群。",
      "逸好冠清月，高宜著白云。",
      "朝廷未无事，争任醉醺醺。",
      "能谙肉芝样，解讲隐书文。",
      "终古神仙窟，穷年麋鹿群。",
      "行厨煮白石，卧具拂青云。",
      "应在雷平上，支颐复半醺。"
    ]
  },
  {
    "volume": 612,
    "sequence": 23,
    "title": "虎丘寺殿前有古杉一本形状丑怪图之不尽…三百言以见志",
    "author": "皮日休",
    "content": [
      "种日应逢晋，枯来必自隋。",
      "鳄狂将立处，螭斗未开时。",
      "卓荦掷枪干，叉牙束戟枝。",
      "初惊蟉篆活，复讶獝狂痴。",
      "劲质如尧瘦，贞容学舜黴。",
      "势能犭矞士伯，丑可骇山祇。",
      "虎爪拏岩稳，虬身脱浪奇支。",
      "槎头秃似刷，枿觜利于锥。",
      "突兀方相胫，鳞皴夏氏胝。",
      "根应藏鬼血，柯欲漏龙漦。",
      "拗似神荼怒，呀如猰貐饥。",
      "朽痈难可吮，枯瘇不堪治。",
      "一炷玄云拔，三寻黑矛肖奇。",
      "狼头孛窣竖，虿尾掘挛垂。",
      "目燥那逢爟，心开岂中铍。",
      "任苔为疥癣，从蠹作疮痍。",
      "品格齐辽鹤，年龄等宝龟。",
      "将怀宿地力，欲负拔山姿。",
      "未倒防风骨，初僵负贰尸。",
      "漆书明古本，铁室抗全师。",
      "碨礧还无极，伶俜又莫持。",
      "坚应敌骏骨，文定写虎甘皮。",
      "蟠屈愁凌刹，腾骧恐攫池。",
      "抢烟寒嶱山薜，披茑静褵褷。",
      "威仰诚难识，句芒恐不知。",
      "好烧胡律看，堪共达多期。",
      "寡色诸芳笑，无声众籁疑。",
      "终添八柱位，未要一绳维。",
      "尽日来唯我，当春玩更谁。",
      "他年如入用，直构太平基。"
    ]
  },
  {
    "volume": 612,
    "sequence": 24,
    "title": "新秋言怀寄鲁望三十韵",
    "author": "皮日休",
    "content": [
      "新秋入破宅，疏淡若平郊。",
      "户牖深如窟，诗书乱似巢。",
      "移床惊蟋蟀，拂匣动蟏蛸。",
      "静把泉华掬，闲拈乳管敲。",
      "桧身浑个矮，石面得能幽页。",
      "小桂如拳叶，新松似手梢。",
      "鹤鸣转清角，鹘下扑金髇。",
      "合药还慵服，为文亦懒抄。",
      "烦心入夜醒，疾首带凉抓。",
      "杉叶尖如镞，藤丝韧似鞘。",
      "偾田含紫芋，低蔓隐青匏。",
      "老柏浑如疥，阴苔忽似胶。",
      "王余落败堑，胡孟入空庖。",
      "度日忘冠带，经时忆酒肴。",
      "有心同木偶，无舌并金铙。",
      "兴欲添玄测，狂将换易爻。",
      "达人唯落落，俗士自譊譊。",
      "底力将排难，何颜用解嘲。",
      "欲销毁后骨，空转坐来胞。",
      "犹豫应难抱，狐疑不易包。",
      "等闲逢毒蠚，容易遇咆哮。",
      "时事方千蝎，公途正二崤。",
      "名微甘世弃，性拙任时抛。",
      "白日须投分，青云合定交。",
      "仕应同五柳，归莫舍三茅。",
      "涧鹿从来去，烟萝任溷殽。",
      "狙公闹后戏，云母病来摷。",
      "从此居方丈，终非竞斗筲。",
      "道穷应鬼遣，性拙必天教。",
      "无限疏慵事，凭君解一瓟。"
    ]
  },
  {
    "volume": 612,
    "sequence": 25,
    "title": "奉和鲁望秋日遣怀次韵",
    "author": "皮日休",
    "content": [
      "高蹈为时背，幽怀是事兼。",
      "神仙君可致，江海我能淹。",
      "共守庚申夜，同看乙巳占。",
      "药囊除紫蠹，丹灶拂红盐。",
      "与物深无竞，于生亦太廉。",
      "鸿灾因足警，鱼祸为稀潜。",
      "笔砚秋光洗，衣巾夏藓沾。",
      "酒甔香竹院，鱼笼挂茅檐。",
      "琴忘因抛谱，诗存为致签。",
      "茶旗经雨展，石笋带云尖。",
      "鹤共心情慢，乌同面色黔。",
      "向阳裁白帢，终岁忆貂襜。",
      "取岭为山障，将泉作水帘。",
      "溪晴多晚鹭，池废足秋蟾。",
      "破衲虽云补，闲斋未办苫。",
      "共君还有役，竟夕得厌厌。"
    ]
  },
  {
    "volume": 612,
    "sequence": 26,
    "title": "江南书情二十韵寄秘阁韦校书贻之商洛宋先辈垂文二同年",
    "author": "皮日休",
    "content": [
      "四载加前字，今来未改衔。",
      "君批凤尾诏，我住虎头岩。",
      "季氏唯谋逐，臧仓只拟谗。",
      "时讹轻五羖，俗浅重三缄。",
      "瘦去形如鹤，忧来态似獑。",
      "才非师赵壹，直欲效陈咸。",
      "孤竹宁收笛，黄琮未作瑊。",
      "作羊宁免狠，为兔即须毚。",
      "枕户槐从亚，侵阶草懒芟。",
      "壅泉教咽咽，垒石放巉巉。",
      "掣钓随心动，抽书任意杴。",
      "茶教弩父摘，酒遣僰童监。",
      "默坐看山困，清斋饮水严。",
      "藓生天竺屐，烟外洞庭帆。",
      "病久新乌帽，闲多著白衫。",
      "药苞陈雨匼，诗草蠹云函。",
      "遣客呼林狖，辞人寄海螊。",
      "室唯搜古器，钱只买秋杉。",
      "寡合无深契，相期有至諴。",
      "他年如访问，烟茑暗髟髟。"
    ]
  },
  {
    "volume": 612,
    "sequence": 27,
    "title": "忆洞庭观步十韵",
    "author": "皮日休",
    "content": [
      "前时登观步，暑雨正铮摐。",
      "上戍看绵蕝，登村度石矼。",
      "崦花时有蔟，溪鸟不成双。",
      "远树点黑槊，遥峰露碧幢。",
      "岩根瘦似壳，杉破腹如腔。",
      "礻交礻了渔人服，筕篖野店窗。",
      "多携白木锸，爱买紫泉缸。",
      "仙犬声音古，遗民意绪厖。",
      "何文堪纬地，底策可经邦。",
      "自此将妻子，归山不姓庞。"
    ]
  },
  {
    "volume": 612,
    "sequence": 28,
    "title": "谏议以罢郡将归以六韵赐示，因伫酬献",
    "author": "皮日休",
    "content": [
      "欲下持衡诏，先容解印归。",
      "露浓春后泽，霜薄霁来威。",
      "旧化堪治疾，余恩可疗饥。",
      "隔花攀去棹，穿柳挽行衣。",
      "佐理能无取，酬知力甚微。",
      "空将千感泪，异日拜黄扉。"
    ]
  }
]