[
  {
    "volume": 109,
    "sequence": 1,
    "title": "朝退",
    "author": "李適之",
    "content": [
      "朱门长不闭，亲友恣相过。",
      "年今将半百，不乐复如何。"
    ]
  },
  {
    "volume": 109,
    "sequence": 2,
    "title": "罢相作",
    "author": "李適之",
    "content": [
      "避贤初罢相，乐圣且衔杯。",
      "为问门前客，今朝几个来。"
    ]
  },
  {
    "volume": 109,
    "sequence": 3,
    "title": "题汉州西湖",
    "author": "房琯",
    "content": [
      "高流缠峻隅，城下缅丘墟。",
      "决渠信浩荡，潭岛成江湖。",
      "结宇依回渚，水中信可居。",
      "三伏气不蒸，四达暑自徂。",
      "同人千里驾，邻国五马车。",
      "月出共登舟，风生随所如。",
      "举麾指极浦，欲极更盘纡。",
      "缭绕各殊致，夜尽情有馀。",
      "遭乱意不开，即理还暂祛。",
      "安得长晤语，使我忧更除。"
    ]
  },
  {
    "volume": 109,
    "sequence": 4,
    "title": "咏方圆动静",
    "author": "李泌",
    "content": [
      "方如行义，圆如用智。",
      "动如逞才，静如遂意。"
    ]
  },
  {
    "volume": 109,
    "sequence": 5,
    "title": "长歌行",
    "author": "李泌",
    "content": [
      "天覆吾，地载吾，天地生吾有意无。",
      "不然绝粒升天衢，不然鸣珂游帝都。",
      "焉能不贵复不去，空作昂藏一丈夫。",
      "一丈夫兮一丈夫，千生气志是良图。",
      "请君看取百年事，业就扁舟泛五湖。"
    ]
  },
  {
    "volume": 109,
    "sequence": 6,
    "title": "奉和圣制中和节曲江宴百僚",
    "author": "李泌",
    "content": [
      "风俗时有变，中和节惟新。",
      "轩车双阙下，宴会曲江滨。",
      "金石何铿锵，簪缨亦纷纶。",
      "皇恩降自天，品物感知春。",
      "慈恩匝寰瀛，歌咏同君臣。",
      "（缺一韵）。"
    ]
  },
  {
    "volume": 109,
    "sequence": 7,
    "title": "奉和圣制，重阳赐会聊示所怀",
    "author": "李泌",
    "content": [
      "大唐造昌运，品物荷时成。",
      "乘秋逢令节，锡宴观群情。",
      "俯临秦山川，高会汉公卿。",
      "（缺一韵）。",
      "未追赤松子，且泛黄菊英。",
      "赓歌圣人作，海内同休明。"
    ]
  },
  {
    "volume": 109,
    "sequence": 8,
    "title": "句",
    "author": "李泌",
    "content": [
      "青青东门柳，岁晏复憔悴。",
      "（见《邺侯家传》）良弓摧折久，谁识是龙韬。",
      "（见《吟窗杂录》）旋沫翻成碧玉池，添酥散出琉璃眼。",
      "（《赋茶》）"
    ]
  },
  {
    "volume": 109,
    "sequence": 9,
    "title": "享太庙乐章·广运舞",
    "author": "郭子仪",
    "content": [
      "於赫皇祖，昭明有融。",
      "惟文之德，惟武之功。",
      "河海静谧，车书混同。",
      "虔恭孝飨，穆穆玄风。"
    ]
  },
  {
    "volume": 109,
    "sequence": 10,
    "title": "享太庙乐章·保大舞",
    "author": "郭子仪",
    "content": [
      "於穆文考，圣神昭彰。",
      "箫勺群慝，含光远方。",
      "万物茂遂，九夷宾王。",
      "愔愔云韶，德音不忘。"
    ]
  }
]