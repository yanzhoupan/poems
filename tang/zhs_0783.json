[
  {
    "volume": 783,
    "sequence": 1,
    "title": "答王无功入长安咏秋蓬见示",
    "author": "辛学士",
    "content": [
      "托根虽异所，飘叶早相依。",
      "因风若有便，更共入云飞。"
    ]
  },
  {
    "volume": 783,
    "sequence": 2,
    "title": "哭李远",
    "author": "卢尚书",
    "content": [
      "昨日舟还浙水湄，今朝丹旐欲何为。",
      "才收北浦一竿钓，未了西斋半局棋。",
      "洛下已传平子赋，临川争写谢公诗。",
      "不堪旧里经行处，风木萧萧邻笛悲。"
    ]
  },
  {
    "volume": 783,
    "sequence": 3,
    "title": "湘中怨讽",
    "author": "郑仆射",
    "content": [
      "青鹢苦幽独，隔江相对稀。",
      "夜寒芦叶雨，空作一声归。"
    ]
  },
  {
    "volume": 783,
    "sequence": 4,
    "title": "登汾上阁",
    "author": "郑中丞",
    "content": [
      "汾桂秋水阔，宛似到阊门。",
      "惆怅江湖思，惟将南客论。"
    ]
  },
  {
    "volume": 783,
    "sequence": 5,
    "title": "为御史衔命出关谳狱，道中看华山有诗",
    "author": "韩常侍",
    "content": [
      "野麋蒙象暂如犀，心不惊鸥角骇鸡。",
      "一路好山无伴看，断肠烟景寄猿啼。"
    ]
  },
  {
    "volume": 783,
    "sequence": 6,
    "title": "寄织锦篇与薛郎中（时为补阙，谢病归山）",
    "author": "韩常侍",
    "content": [
      "锦字龙梭织锦篇，凤凰文采间非烟。",
      "并他时世新花样，虚费工夫不直钱。"
    ]
  },
  {
    "volume": 783,
    "sequence": 7,
    "title": "和人忆鹤",
    "author": "韩常侍",
    "content": [
      "拂拂云衣冠紫烟，已为丁令一千年。",
      "留君且伴居山客，幸有松梢明月天。"
    ]
  },
  {
    "volume": 783,
    "sequence": 8,
    "title": "句",
    "author": "韩常侍",
    "content": [
      "情多不似家山水，夜夜声声旁枕流。"
    ]
  },
  {
    "volume": 783,
    "sequence": 9,
    "title": "赠米都知",
    "author": "梁补阙",
    "content": [
      "供奉三朝四十年，圣时流落发衰残。",
      "贪将乐府歌明代，不把清吟换好官。"
    ]
  },
  {
    "volume": 783,
    "sequence": 10,
    "title": "题安国观",
    "author": "卢尚书",
    "content": [
      "夕照纱窗起暗尘，青松绕殿不知春。",
      "君看白首诵经者，半是宫中歌舞人。"
    ]
  },
  {
    "volume": 783,
    "sequence": 11,
    "title": "自商山宿隐居（一作灵一诗）",
    "author": "苏广文",
    "content": [
      "闻道桃源堪避秦，寻幽数日不逢人。",
      "烟霞洞里无鸡犬，风雨林中有鬼神。",
      "黄公石上三芝秀，陶令门前五柳春。",
      "醉卧白云闲入梦，不知何物是吾身。"
    ]
  },
  {
    "volume": 783,
    "sequence": 12,
    "title": "夜归华川因寄幕府",
    "author": "苏广文",
    "content": [
      "山村寥落野人稀，竹里衡门掩翠微。",
      "溪路夜随明月入，亭皋春伴白云归。",
      "嵇康懒慢仍耽酒，范蠡逋逃又拂衣。",
      "汀畔数鸥闲不起，只应知我已忘机。"
    ]
  },
  {
    "volume": 783,
    "sequence": 13,
    "title": "春日过田明府遇焦山人",
    "author": "苏广文",
    "content": [
      "陶公归隐白云溪，买得春泉溉药畦。",
      "夜静林间风虎啸，月明竹上露禽栖。",
      "陈仓邑吏惊烽火，太白山人讶鼓鼙。",
      "相见只言秦汉事，武陵溪里草萋萋。"
    ]
  },
  {
    "volume": 783,
    "sequence": 14,
    "title": "题升山",
    "author": "任生",
    "content": [
      "城外升山寺，城中望宛然。",
      "及登无半日，欲到已经年。"
    ]
  },
  {
    "volume": 783,
    "sequence": 15,
    "title": "投曹文姬诗（文姬，长安中娼女，工翰墨，时号书仙）",
    "author": "任生",
    "content": [
      "玉皇前殿掌书仙，一染尘心下九天。",
      "莫怪浓香薰骨腻，云衣曾惹御炉烟。"
    ]
  },
  {
    "volume": 783,
    "sequence": 16,
    "title": "绝句",
    "author": "吴公",
    "content": [
      "去国投兹土，编茅隐旧踪。",
      "年年秋水上，独对数株松。"
    ]
  },
  {
    "volume": 783,
    "sequence": 17,
    "title": "献卢常侍",
    "author": "曹生",
    "content": [
      "拜玉亭前闲送客，此时孤恨感离乡。",
      "寻思往岁绝缨事，肯向朱门泣夜长。"
    ]
  },
  {
    "volume": 783,
    "sequence": 18,
    "title": "赋新月",
    "author": "缪氏子",
    "content": [
      "初月如弓未上弦，分明挂在碧霄边。",
      "时人莫道蛾眉小，三五团圆照满天。"
    ]
  },
  {
    "volume": 783,
    "sequence": 19,
    "title": "悼妓诗",
    "author": "京兆韦氏子",
    "content": [
      "京兆韦氏子惆怅金泥簇蝶裙，春来犹见伴行云。",
      "不教布施刚留得，浑似初逢李少君。"
    ]
  }
]