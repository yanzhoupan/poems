[
  {
    "volume": 784,
    "sequence": 1,
    "title": "长宁公主宅流杯",
    "author": "景龙文馆士",
    "content": [
      "景龙文馆士凭高瞰迥足怡心，菌阁桃源不暇寻。",
      "余雪依林成玉树，残霙点岫即瑶岑。"
    ]
  },
  {
    "volume": 784,
    "sequence": 2,
    "title": "侍宴桃花园咏桃花应制",
    "author": "神龙从臣",
    "content": [
      "源水丛花无数开，丹跗红萼间青梅。",
      "从今结子三千岁，预喜仙游复摘来。"
    ]
  },
  {
    "volume": 784,
    "sequence": 3,
    "title": "玉龙子诗",
    "author": "天宝时人",
    "content": [
      "圣运潜符瑞玉龙，自兴云雨更无踪。",
      "不如渭水沙中得，争保銮舆复九重。"
    ]
  },
  {
    "volume": 784,
    "sequence": 4,
    "title": "寄兄",
    "author": "僖宗北省官",
    "content": [
      "僖宗北省官涉江今日恨偏多，援笔长吁欲奈何。",
      "倘使泪流西去得，便应添作锦江波。"
    ]
  },
  {
    "volume": 784,
    "sequence": 5,
    "title": "题屈原祠",
    "author": "洪州将军",
    "content": [
      "苍藤古木几经春，旧祀祠堂小水滨。",
      "行客谩陈三酎酒，大夫元是独醒人。"
    ]
  },
  {
    "volume": 784,
    "sequence": 6,
    "title": "题端正树",
    "author": "贞元文士",
    "content": [
      "昔日偏沾雨露荣，德皇西幸赐嘉名。",
      "马嵬此去无多地，合向杨妃冢上生。"
    ]
  },
  {
    "volume": 784,
    "sequence": 7,
    "title": "寄内诗",
    "author": "河北士人",
    "content": [
      "握笔题诗易，荷戈征戍难。",
      "惯从鸳被暖，怯向雁门寒。",
      "瘦尽宽衣带，啼多渍枕檀。",
      "试留青黛著，回日画眉看。"
    ]
  },
  {
    "volume": 784,
    "sequence": 8,
    "title": "代妻答诗（一作女郎葛鸦儿作）",
    "author": "河北士人",
    "content": [
      "蓬鬓荆钗世所稀，布裙犹是嫁时衣。",
      "胡麻好种无人种，合是归时底不归？"
    ]
  },
  {
    "volume": 784,
    "sequence": 9,
    "title": "丙申岁诗",
    "author": "元和举子",
    "content": [
      "元和天子丙申年，三十三人同得仙。",
      "袍似烂银文似锦，相将白日上青天。"
    ]
  },
  {
    "volume": 784,
    "sequence": 10,
    "title": "刺安南事诗",
    "author": "懿宗朝举子",
    "content": [
      "懿宗朝举子南荒不择吏，致我交趾覆。",
      "联绵三四年，致我交趾辱。",
      "懦者斗则退，武者兵益黩。",
      "军容满天下，战将多金玉。",
      "刮得齐民疮，分为猛士禄。",
      "雄雄许昌师，忠武冠其族。",
      "去为万骑风，住为一川肉。",
      "时有残卒回，千门万户哭。",
      "哀声动闾里，怨气成山谷。",
      "谁能听鼓声，不忍看金镞。",
      "念此堪泪流，悠悠颍川绿。"
    ]
  },
  {
    "volume": 784,
    "sequence": 11,
    "title": "歌",
    "author": "白衫举子",
    "content": [
      "执板狂歌乞个钱，尘中流浪且随缘。",
      "直饶到老常如此，犹胜危时弄化权。"
    ]
  },
  {
    "volume": 784,
    "sequence": 12,
    "title": "睹野花思京师旧游",
    "author": "唐末朝士",
    "content": [
      "曾过街西看牡丹，牡丹才谢便心阑。",
      "如今变作村园眼，鼓子花开也喜欢。"
    ]
  },
  {
    "volume": 784,
    "sequence": 13,
    "title": "哥舒歌",
    "author": "西鄙人",
    "content": [
      "北斗七星高，哥舒夜带刀。",
      "至今窥牧马，不敢过临洮。"
    ]
  },
  {
    "volume": 784,
    "sequence": 14,
    "title": "答人",
    "author": "太上隐者",
    "content": [
      "偶来松树下，高枕石头眠。",
      "山中无历日，寒尽不知年。"
    ]
  },
  {
    "volume": 784,
    "sequence": 15,
    "title": "向竹吟",
    "author": "黄山隐",
    "content": [
      "积尘为太山，掬水成东海。",
      "富贵有时乖，希夷无日改。",
      "绛节出崆峒，霓衣发光彩。",
      "古者有七贤，六个今何在。"
    ]
  },
  {
    "volume": 784,
    "sequence": 16,
    "title": "歌",
    "author": "婺州山中人",
    "content": [
      "婺州山中人静居青嶂里，高啸紫烟中。",
      "尘世连仙界，琼田前路通。"
    ]
  },
  {
    "volume": 784,
    "sequence": 17,
    "title": "五子之歌",
    "author": "同谷子",
    "content": [
      "邦惟固本自安宁，临下常须驭朽惊。",
      "何事十旬游不返，祸胎从此召殷兵。",
      "酒色声禽号四荒，那堪峻宇又雕墙。",
      "静思今古为君者，未或因兹不灭亡。",
      "唯彼陶唐有冀方，少年都不解思量。",
      "如今算得当时事，首为盘游乱纪纲。",
      "明明我祖万邦君，典则贻将示子孙。",
      "惆怅太康荒坠后，覆宗绝祀灭其门。",
      "仇雠万姓遂无依，颜厚何曾解忸怩。",
      "五子既歌邦已失，一场前事悔难追。"
    ]
  },
  {
    "volume": 784,
    "sequence": 18,
    "title": "献公佐诗",
    "author": "崔公佐客",
    "content": [
      "破额幞头衫也穿，使君犹许对华筵。",
      "今朝幸倚文章守，遮莫青蛾笑揭天。"
    ]
  },
  {
    "volume": 784,
    "sequence": 19,
    "title": "赠妓茂英",
    "author": "洛中举子",
    "content": [
      "忆昔当初过柳楼，茂英年小尚娇羞。",
      "隔窗未省闻高语，对镜曾窥学上头。",
      "一别中原俱老大，再来南国见风流。",
      "弹弦酌酒话前事，零落碧云生暮愁。"
    ]
  },
  {
    "volume": 784,
    "sequence": 20,
    "title": "又赠",
    "author": "洛中举子",
    "content": [
      "少插花枝少下筹，须防女伴妒风流。",
      "坐中若打占相令，除却尚书莫点头。"
    ]
  },
  {
    "volume": 784,
    "sequence": 21,
    "title": "寄故姬",
    "author": "江陵士子",
    "content": [
      "阴云幂幂下阳台，惹著襄王更不回。",
      "五度看花空有泪，一心如结不曾开。",
      "纤萝自合依芳树，覆水宁思返旧杯。",
      "惆怅高丽坡底宅，春光无复下山来。"
    ]
  },
  {
    "volume": 784,
    "sequence": 22,
    "title": "吟",
    "author": "织锦人",
    "content": [
      "学织缭绫功未多，乱拈机杼错抛梭。",
      "莫教官锦行家见，把此文章笑杀他。"
    ]
  },
  {
    "volume": 784,
    "sequence": 23,
    "title": "句",
    "author": "织锦人",
    "content": [
      "如今不重文章士，莫把文章夸向人。"
    ]
  },
  {
    "volume": 784,
    "sequence": 24,
    "title": "送南中尉",
    "author": "吏部选人",
    "content": [
      "羡君初拜职，嗟我独无名。",
      "且是正员尉，全胜兼试卿。"
    ]
  },
  {
    "volume": 784,
    "sequence": 25,
    "title": "题紫微观",
    "author": "建业卜者",
    "content": [
      "昨日朝天过紫微，醮坛风冷杏花稀。",
      "碧桃泥我传消息，何事人间更不归。"
    ]
  },
  {
    "volume": 784,
    "sequence": 26,
    "title": "题邓仙客墓",
    "author": "天峤游人",
    "content": [
      "鹤老芝田鸡在笼，上清那与俗尘同。",
      "既言白日升仙去，何事人间有殡宫。"
    ]
  },
  {
    "volume": 784,
    "sequence": 27,
    "title": "题故翠微宫",
    "author": "骊山游人",
    "content": [
      "翠微寺本翠微宫，楼阁亭台几十重。",
      "天子不来僧又去，樵夫时倒一株松。"
    ]
  },
  {
    "volume": 784,
    "sequence": 28,
    "title": "吟",
    "author": "衡州舟子",
    "content": [
      "野鹊滩西一棹孤，月光遥接洞庭湖。",
      "堪嗟回雁峰前过，望断家山一字无。"
    ]
  },
  {
    "volume": 784,
    "sequence": 29,
    "title": "月夜",
    "author": "华山老人",
    "content": [
      "涧水泠泠声不绝，溪流茫茫野花发。",
      "自去自来人不知，归时常对空山月。"
    ]
  },
  {
    "volume": 784,
    "sequence": 30,
    "title": "终南（一作陈季卿诗）",
    "author": "终南山翁",
    "content": [
      "霜鹤鸣时夕风急，乱鸦又向寒林集。",
      "此君辍棹悲且吟，独对莲花一峰立。"
    ]
  },
  {
    "volume": 784,
    "sequence": 31,
    "title": "大庆堂赐宴元珰有诗呈吴越王",
    "author": "吴越人",
    "content": [
      "非为亲贤展绮筵，恒常宁敢恣游盘。",
      "绿搓杨柳绵初软，红晕樱桃粉未干。",
      "谷鸟乍啼声似涩，甘霖方霁景犹寒。",
      "笙歌风紧人酣醉，却绕珍丛烂熳看。"
    ]
  },
  {
    "volume": 784,
    "sequence": 32,
    "title": "又和",
    "author": "吴越人",
    "content": [
      "樱桃花下会亲贤，风远铜壶转露盘。",
      "蝶下粉墙梅乍折，蚁浮金斝酒难干。",
      "云和缓奏泉声咽，珠箔低垂水影寒。",
      "狂简斐然吟咏足，却邀群彦重吟看。"
    ]
  },
  {
    "volume": 784,
    "sequence": 33,
    "title": "再和",
    "author": "吴越人",
    "content": [
      "我有嘉宾宴乍欢，画帘纹细凤双盘。",
      "影笼沼沚修篁密，声透笙歌羯鼓干。",
      "散后便依书箧寐，渴来潜想玉壶寒。",
      "樱桃零落红桃媚，更俟旬余共醉看。"
    ]
  },
  {
    "volume": 784,
    "sequence": 34,
    "title": "重和",
    "author": "吴越人",
    "content": [
      "冷宴殷勤展小园，舞鞇柔软彩虬盘。",
      "篸花尽日疑头重，病酒经宵觉口干。",
      "嘉树倚楼青琐暗，晚云藏雨碧山寒。",
      "文章天子文章别，八采卢郎未可看。"
    ]
  },
  {
    "volume": 784,
    "sequence": 35,
    "title": "御制春游长句",
    "author": "吴越人",
    "content": [
      "天意分明道已光，春游嘉景胜仙乡。",
      "玉炉烟直风初静，银汉云销日正长。",
      "柳带似眉全展绿，杏苞似脸半开香。",
      "黄莺历历啼红树，紫燕关关语画梁。",
      "低槛晚晴笼翡翠，小池波暖浴鸳鸯。",
      "马嘶广陌贪新草，人醉花堤怕夕阳。",
      "比屋管弦呈妙曲，连营罗绮斗时妆。",
      "全吴霸越千年后，独此升平显万方。"
    ]
  }
]