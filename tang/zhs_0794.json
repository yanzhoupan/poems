[
  {
    "volume": 794,
    "sequence": 1,
    "title": "讲德联句",
    "author": "皎然",
    "content": [
      "先王设位，以正邦国。",
      "建立大官，封植有德。",
      "__潘述二南敷化，四岳述职。",
      "其言不朽，其仪不忒。",
      "__汤衡暨于嬴刘，乃创程式。",
      "罢侯置守，剖竹分域。",
      "__皎然赫矣皇唐，康哉立极。",
      "精选藩翰，庸资正直。",
      "__潘述爰命我公，东土作则。",
      "克己恭俭，疲人休息。",
      "__汤衡济济闾閈，油油黍稷。",
      "既富既教，足兵足食。",
      "__皎然恤其凋瘵，剪其荆棘。",
      "威怀逋叛，扑灭蝥贼。",
      "__潘述疾恶如雠，闻善不惑。",
      "哀矜鳏寡，旌礼儒墨。",
      "__汤衡乃修堤防，乃浚沟洫。",
      "以利通商，以溉嘉谷。",
      "__皎然征赋以节，计功以时。",
      "人胥怀惠，吏不能欺。",
      "__潘述我政载孚，我邦载绥。",
      "猛兽不暴，嘉鱼维滋。",
      "__汤衡肃恭明神，齐沐不亏。",
      "岁或骄阳，雨无愆期。",
      "__皎然帝嘉有庸，宠命来斯。",
      "紫绂载绥，金章陆离。",
      "__潘述资忠履孝，阅礼敦诗。",
      "明德惟馨，自天祐之。",
      "__汤衡"
    ]
  },
  {
    "volume": 794,
    "sequence": 2,
    "title": "讲古文联句",
    "author": "皎然",
    "content": [
      "帝出于震，文明始敷。",
      "__潘述山岳降气，龟龙负图。",
      "__裴济爰有书契，乃立典谟。",
      "__皎然先知孔圣，飞步天衢。",
      "__汤衡汉承秦弊，尊儒尚学。",
      "__潘述百氏六经，九流七略。",
      "__裴济屈宋接武，班马继作。",
      "__皎然或颂燕然，或赞麟阁。",
      "__汤衡降及三祖，始变二雅。",
      "__潘述仲宣闲和，公干萧洒。",
      "__皎然士衡安仁，不史不野。",
      "__皎然左张精奥，嵇阮高寡。",
      "__汤衡暨于江表，其文郁兴。",
      "__汤衡绮丽争发，繁芜则惩。",
      "__潘述词晔春华，思清冬冰。",
      "__潘述景纯跌宕，游仙独步。",
      "__汤衡青云其情，白璧其句。",
      "__汤衡灵运山水，实多奇趣。",
      "__潘述远派孤峰，龙腾凤翥。",
      "__潘述陶令田园，匠意真直。",
      "__皎然春柳寒松，不凋不饰。",
      "__皎然江淹杂体，方见才力。",
      "__汤衡拟之信工，似而不逼。",
      "__汤衡鲍昭从军，主意危苦。",
      "__潘述气胜其词，雅愧于古。",
      "__潘述隐侯似病，创制规矩。",
      "__皎然时见琳琅，惜哉榛楛。",
      "__皎然谢脁秀发，词理翩翩。",
      "__汤衡孤标爽迈，深造精研。",
      "__汤衡惠休翰林，别白离坚。",
      "__潘述有会必惬，无惭曩贤。",
      "__潘述吴均颇劲，失于典裁。",
      "__皎然竟乏波澜，徒工边塞。",
      "__皎然彼柳吴兴，高视时辈。",
      "__汤衡汀洲一篇，风流寡对。",
      "__汤衡何逊清切，所得必新。",
      "__潘述缘情既密，象物又真。",
      "__潘述江总征正，未越常伦。",
      "__皎然时合风兴，或无淄磷。",
      "__皎然二杜繁俗，三刘琐碎。",
      "__汤衡陈徐之流，阴张之辈。",
      "__汤衡伊数公者，阃域之外。",
      "__潘述吁此以还，有固斯郐。",
      "__潘述"
    ]
  },
  {
    "volume": 794,
    "sequence": 3,
    "title": "项王古祠联句",
    "author": "皎然",
    "content": [
      "遗庙风尘积，荒途岁月侵。",
      "__潘述英灵今寂寞，容卫尚森沈。",
      "__皎然霸楚志何在，平秦功亦深。",
      "__汤衡诸侯归复背，青史古将今。",
      "__潘述星聚分已定，天亡力岂任。",
      "__皎然采蘩如可荐，举酒沥空林。",
      "__汤衡"
    ]
  },
  {
    "volume": 794,
    "sequence": 4,
    "title": "还丹可成诗联句",
    "author": "皎然",
    "content": [
      "羽化自仙骨，延年资养生。",
      "__皎然金经启灵秘，玉液流至精。",
      "__潘述八石思共炼，九丹知可成。",
      "__汤衡吾心苟无妄，神理期合并。",
      "__皎然封灶用六一，置门考休京。",
      "__潘述浮光含日彩，圆质焕云英。",
      "__汤衡持此保寿命，服之颐性情。",
      "__皎然跂予望仙侣，高咏升天行。",
      "__潘述鹤驾方可致，霓裳定将迎。",
      "__汤衡不因五色药，安著七真名。",
      "__皎然挥妙在微密，全功知感诚。",
      "__潘述与君弃城市，携手游蓬瀛。",
      "__汤衡"
    ]
  },
  {
    "volume": 794,
    "sequence": 5,
    "title": "建安寺西院喜王郎中遘恩命初至联句",
    "author": "皎然",
    "content": [
      "迹就空门退，官从画省迁。",
      "住持良有愿，朝谒穴无缘。",
      "__王遘身净金绳内，心驰玉扆前。",
      "__皎然荣添一两日，恩降九霄年。",
      "__齐翔慕法能轻冕，追非欲佩弦。",
      "__李纵栖闲那可久，鸳鹭待行联。",
      "__崔子向"
    ]
  },
  {
    "volume": 794,
    "sequence": 6,
    "title": "建安寺夜会，对雨怀皇甫侍御曾联句",
    "author": "皎然",
    "content": [
      "相思非是远，风雨遣情多。",
      "__皎然愿欲披云见，难堪候晓过。",
      "__李纵夜长同岁月，地近极山河。",
      "__郑说戒相初传授，文章旧切磋。",
      "__王遘时称洛下咏，人许郢中歌。",
      "__崔子向惆怅徒延首，其如一水何。",
      "__齐翔"
    ]
  },
  {
    "volume": 794,
    "sequence": 7,
    "title": "泛长城东溪，暝宿崇光寺，寄处士陆羽联句",
    "author": "皎然",
    "content": [
      "箬水青似箬，玉山碧于玉。",
      "__崔子向逼霄沓万状，截地分千曲。",
      "__皎然萍解深可窥，林豁遥在瞩。",
      "__崔子向已高物外赏，稍涤区中欲。",
      "__皎然野鹤翔又飞，世人羁且跼。",
      "__崔子向沈吟迹所误，放浪心自足。",
      "__皎然缅怀虚舟客，愿寄生刍束。",
      "__崔子向说诗整颓波，立义激浮俗。",
      "__皎然荆吴备登历，风土随编录。",
      "__崔子向恨与清景别，拟教长路促。",
      "__皎然溪鸟语鹂喽，寺花翻踯躅。",
      "__崔子向印围水坛净，香护莲衣触。",
      "__皎然捧经启纱灯，收衽礼金粟。",
      "__崔子向安得扣关子，玄言对吾属。",
      "__皎然"
    ]
  },
  {
    "volume": 794,
    "sequence": 8,
    "title": "与崔子向泛舟自招橘经箬里宿天居寺…联一十六韵以寄之",
    "author": "皎然",
    "content": [
      "晴日春态深，寄游恣所适。",
      "__皎然宁妨花木乱，转学心耳寂。",
      "__崔子向取性怜鹤高，谋闲任山僻。",
      "__皎然倚舷息空曲，舍履行浅碛。",
      "__崔子向渚箬入里逢，野梅到村摘。",
      "__皎然碑残飞雉岭，井翳潜龙宅。",
      "__崔子向坏寺邻寿陵，古坛留劫石。",
      "__皎然穿阶笋节露，拂瓦松梢碧。",
      "__崔子向天界细云还，墙阴杂英积。",
      "__皎然悬灯寄前焰，遥月升圆魄。",
      "__崔子向何意清夜期，坐为高峰隔。",
      "__皎然茗园可交袂，藤涧好停锡。",
      "__崔子向微雨听湿巾，迸流从点席。",
      "__皎然戏猿隔枝透，惊鹿逢人踯。",
      "__崔子向睹物赏已奇，感时思弥极。",
      "__皎然芳菲如驰箭，望望共君惜。",
      "__崔子向"
    ]
  },
  {
    "volume": 794,
    "sequence": 9,
    "title": "渚山春暮，会顾丞茗舍，联句效小庾体",
    "author": "皎然",
    "content": [
      "谁是惜暮人，相携送春日。",
      "因君过茗舍，留客开兰室。",
      "__陆士修湿苔滑行屐，柔草低藉瑟。",
      "鹊喜语成双，花狂落非一。",
      "__崔子向烟浓山焙动，泉破水舂疾。",
      "莫抝挂瓢枝，会移阆书帙。",
      "__皎然颇容樵与隐，岂闻禅兼律。",
      "栏竹不求疏，网藤从更密。",
      "__陆士修池添逸少墨，园杂庄生漆。",
      "景晏枕犹奇支，酒醒头懒栉。",
      "__崔子向云教淡机虑，地可遗名实。",
      "应待御荈青，幽期踏芳出。",
      "__皎然"
    ]
  },
  {
    "volume": 794,
    "sequence": 10,
    "title": "与李司直令从荻塘联句",
    "author": "皎然",
    "content": [
      "画舸悠悠荻塘路，真僧与我相随去。",
      "__李令从寒花似菊不知名，霜叶如枫是何树。",
      "__李令从倦客经秋夜共归，情多语尽明相顾。",
      "__皎然遥城候骑来仍少，傍岭哀猿发无数。",
      "__皎然心闲清净得禅寂，兴逸纵横问章句。",
      "__李令从虫声切切草间悲，萤影纷纷月前度。",
      "__李令从撩乱云峰好赋诗，婵娟水月堪为喻。",
      "__皎然与君出处本不同，从此还依旧山住。",
      "__皎然"
    ]
  },
  {
    "volume": 794,
    "sequence": 11,
    "title": "远意联句",
    "author": "皎然",
    "content": [
      "家在炎州往朔方，__疾(失姓)岂知于阗望潇湘。",
      "__澄(失姓)曾经陇底复辽阳，__巨川(失姓)更忆东去采扶桑。",
      "__皎然楂客三千路未央，__严伯均烛龙之地日无光。",
      "__疾(失姓)将游莽苍穷大荒，__皎然车辙马足逐周王。",
      "__严伯均"
    ]
  },
  {
    "volume": 794,
    "sequence": 12,
    "title": "暗思联句",
    "author": "皎然",
    "content": [
      "斜风飘雨三十夜，__疾(失姓)邻女余光不相借。",
      "__巨川(失姓)迹灭尘生古人画，__皎然洞房重扉无隙罅，__严伯均烛灭更深月西谢。",
      "__从心(失姓)"
    ]
  },
  {
    "volume": 794,
    "sequence": 13,
    "title": "乐意联句一首",
    "author": "皎然",
    "content": [
      "良朋益友自远来，__严伯均万里乡书对酒开。",
      "__皎然子孙蔓衍负奇才，__疾(失姓)承颜弄鸟咏南陔，__澄(失姓)鼓腹击壤歌康哉。",
      "__巨川(失姓)"
    ]
  },
  {
    "volume": 794,
    "sequence": 14,
    "title": "恨意联句",
    "author": "皎然",
    "content": [
      "同心同县不相见，__疾(失姓)独采蘼芜咏团扇。",
      "__严伯均莫听东邻捣霜练，__皎然远忆征人泪如霰。",
      "__澄(失姓)长信空阶茺草遍，__从心(失姓)明妃初别昭阳殿。",
      "__杭(失姓)"
    ]
  },
  {
    "volume": 794,
    "sequence": 15,
    "title": "秋日卢郎中使君幼平泛舟联句一首",
    "author": "皎然",
    "content": [
      "共载清秋客船，同瞻皂盖朝天。",
      "__卢藻悔使比来相得，如今欲别潸然。",
      "__卢幼平渐惊徒驭分散，愁望云山接连。",
      "__皎然魏阙驰心日日，吴城挥手年年。",
      "__陆羽送远已伤飞雁，裁诗更切嘶蝉。",
      "__潘述空怀鄠杜心醉，永望门栏脰捐。",
      "__李恂别思无穷无限，还如秋水秋烟。",
      "__潘述"
    ]
  },
  {
    "volume": 794,
    "sequence": 16,
    "title": "重联句一首",
    "author": "皎然",
    "content": [
      "相将惜别且迟迟，未到新丰欲醉时。",
      "__卢幼平去郡独携程氏酒，入朝可忘习家池。",
      "__陆羽仍怜故吏依依恋，自有清光处处随。",
      "__潘述晚景南徐何处宿，秋风北固不堪辞。",
      "__皎然吴中诗酒饶佳兴，秦地关山引梦思。",
      "__卢藻对酒已伤嘶马去，衔恩只待扫门期。",
      "__惸(失姓)"
    ]
  },
  {
    "volume": 794,
    "sequence": 17,
    "title": "与潘述集汤衡宅怀李司直纵联句",
    "author": "皎然",
    "content": [
      "幽独何以慰，友人顾茅茨。",
      "__汤衡已忘岁月念，载说清闲时。",
      "__潘述旭日舒朱槿，柔风引绿葹。",
      "__皎然迢迢青溪路，耿耿芳树枝。",
      "__汤衡执衽空踯躅，来城自逶迤。",
      "__潘述相思寄采掇，景晏独驱驰。",
      "__皎然"
    ]
  },
  {
    "volume": 794,
    "sequence": 18,
    "title": "安吉崔明甫山院联句一首",
    "author": "皎然",
    "content": [
      "人不扰，政已和。",
      "世虑寡，山情多。",
      "__皎然禅客至，墨卿过。",
      "兴既洽，情如何。",
      "__崔逵"
    ]
  },
  {
    "volume": 794,
    "sequence": 19,
    "title": "重联句一首",
    "author": "皎然",
    "content": [
      "肃肃清院，翛翛碧鲜。",
      "已见心远，何关地偏。",
      "__皎然自公退食，升堂草玄。",
      "纷纷已隔，云心澹然。",
      "__崔逵"
    ]
  },
  {
    "volume": 794,
    "sequence": 20,
    "title": "重联句一首",
    "author": "皎然",
    "content": [
      "瀑溜闻窗外，晴风逼座间。",
      "__皎然挂冠徒有意，芳桂杳难攀。",
      "__崔逵"
    ]
  },
  {
    "volume": 794,
    "sequence": 21,
    "title": "重联句一首",
    "author": "皎然",
    "content": [
      "清高素非宦侣，疏散从来道流。",
      "__皎然今日还轻墨绶，知君意在沧洲。",
      "__皎然浮云任从飘荡，寄隐也信沈浮。",
      "__崔逵不似漳南地僻，道安为我淹留。",
      "__崔逵"
    ]
  },
  {
    "volume": 794,
    "sequence": 22,
    "title": "重联句一首",
    "author": "皎然",
    "content": [
      "刘令兴多常步履，柴桑事少但援琴。",
      "__皎然闲招法侣从山寺，每掇幽芳傍竹林。",
      "__皎然卷帘只爱荆峰色，入座偏宜郢客吟。",
      "__崔逵谁许近来轻印绶，因君昨日悟禅心。",
      "__崔逵"
    ]
  },
  {
    "volume": 794,
    "sequence": 23,
    "title": "道观中和潘丞观青溪图联句",
    "author": "皎然",
    "content": [
      "画得青溪样，宜于紫府观。",
      "__皎然日明烟霭薄，风落水容宽。",
      "__崔万画野高低接，商工井邑攒。",
      "__潘述疏川因稼穑，出使问艰难。",
      "__皎然"
    ]
  },
  {
    "volume": 794,
    "sequence": 24,
    "title": "春日对雨联句一首",
    "author": "皎然",
    "content": [
      "春烟带微雨，漠漠连城邑。",
      "桐叶生微阴，桃花更宜湿。",
      "__韩章萧条暗杨柳，散漫下原隰。",
      "归路不我从，遥心空伫立。",
      "__皎然林低山影近，岸转水流急。",
      "芳草自堪游，白云如可揖。",
      "__韩章寻山禅客意，苦雨陶公什。",
      "游衍情未终，归飞暮相及。",
      "__皎然峰高日色转，潭净天光入。",
      "却欲学神仙，空思谢朋执。",
      "__韩章为道贵逍遥，趋时多苦集。",
      "琼英若可餐，青紫徒劳拾。",
      "__皎然"
    ]
  },
  {
    "volume": 794,
    "sequence": 25,
    "title": "春日会韩武康章后亭联句",
    "author": "皎然",
    "content": [
      "后园堪寄赏，日日对春风。",
      "客位繁阴下，公墙细柳中。",
      "__皎然坐看青嶂远，心与白云同。",
      "__韩章林暗花烟入，池深远水通。",
      "__杨秦卿井桃新长蕊，栏药未成丛。",
      "__仲文(失姓)松竹宜禅客，山泉入谢公。",
      "__皎然砌香翻芍药，檐静倚梧桐。",
      "__韩章外虑宜帘卷，忘情与道空。",
      "__杨秦卿楚僧招惠远，蜀客挹扬雄。",
      "__仲文(失姓)便寄柴桑隐，何劳访剡东。",
      "__皎然"
    ]
  },
  {
    "volume": 794,
    "sequence": 26,
    "title": "康录事宅送僧联句",
    "author": "皎然",
    "content": [
      "莲衣宜著雨，竹锡好随云。",
      "__皎然见鹤还应养，逢鸥自作群。",
      "__崔子向"
    ]
  },
  {
    "volume": 794,
    "sequence": 27,
    "title": "与邢端公李台题庭石联句",
    "author": "皎然",
    "content": [
      "共题诗句遍，争坐藓文稀。",
      "（余缺）__皎然"
    ]
  },
  {
    "volume": 794,
    "sequence": 28,
    "title": "冬日建安寺西院，喜昼公自吴兴至，联句一首",
    "author": "皎然",
    "content": [
      "宗系传康乐，精修学远公。",
      "__王遘相寻当暮岁，行李犯寒风。",
      "__李纵累积浮生里，机惭半偈中。",
      "__郑说传家知业坠，继祖忝声同。",
      "__皎然云与轻帆至，山将本寺空。",
      "__崔子向向来忘起灭，留我宿花宫。",
      "__齐翔"
    ]
  },
  {
    "volume": 794,
    "sequence": 29,
    "title": "秋日潘述自长城至霅上与昼公、汤评事游集累日…以寄之",
    "author": "皎然",
    "content": [
      "离念非前期，秋风忽已至。",
      "__潘述芸黄众芳晚，摇荡居人思。",
      "__皎然白霜凄以积，高梧飒而坠。",
      "__汤衡悠然越山川，复此恨离异。",
      "__潘述时景易迁谢，欢□难兼遂。",
      "__皎然惜分缓回舟，怀遥企归驷。",
      "__汤衡休浣情自高，来思日云未。",
      "__潘述"
    ]
  },
  {
    "volume": 794,
    "sequence": 30,
    "title": "喜昼公寻山回相遇联句一首",
    "author": "皎然",
    "content": [
      "几年无此会，今日喜相从。",
      "__潘述后夏仍多病，前书达几封。",
      "__皎然水华迎暮雨，松吹引疏钟。",
      "__皎然出谷随初月，寻僧说五峰。",
      "__潘述"
    ]
  },
  {
    "volume": 794,
    "sequence": 31,
    "title": "送昼公联句",
    "author": "皎然",
    "content": [
      "相逢情不厌，惜别意难为。",
      "__韩章吾道应无住，前期未可知。",
      "__皎然轻霜凋古木，寒水缩荒陂。",
      "__韩章宾雁依沙屿，浮云惨路岐。",
      "__皎然林疏看野迥，岸转觉山移。",
      "__韩章寄赏惊摇落，归心叹别离。",
      "__皎然草堂思偃蹇，麈尾去相随。",
      "__顾况勿谓光阴远，禅房会一窥。",
      "__郑遨"
    ]
  },
  {
    "volume": 794,
    "sequence": 32,
    "title": "与罗隐之联句",
    "author": "郑遨",
    "content": [
      "一壶天上有名物，两个世间无事人。",
      "__郑遨醉却隐之云叟外，不知何处是天真。",
      "__罗隐之句"
    ]
  }
]