[
  {
    "volume": 2,
    "sequence": 1,
    "title": "太子纳妃太平公主出降",
    "author": "李治",
    "content": [
      "龙楼光曙景，鲁馆启朝扉。",
      "艳日浓妆影，低星降婺辉。",
      "玉庭浮瑞色，银榜藻祥徽。",
      "云转花萦盖，霞飘叶缀旂。",
      "雕轩回翠陌，宝驾归丹殿。",
      "鸣珠佩晓衣，镂璧轮开扇。",
      "华冠列绮筵，兰醑申芳宴。",
      "环阶凤乐陈，玳席珍羞荐。",
      "蝶舞袖香新，歌分落素尘。",
      "欢凝欢懿戚，庆叶庆初姻。",
      "暑阑炎气息，凉早吹疏频。",
      "方期六合泰，共赏万年春。"
    ]
  },
  {
    "volume": 2,
    "sequence": 2,
    "title": "七夕宴悬圃二首",
    "author": "李治",
    "content": [
      "羽盖飞天汉，凤驾越层峦。",
      "俱叹三秋阻，共叙一宵欢。",
      "璜亏夜月落，靥碎晓星残。",
      "谁能重操杼，纤手濯清澜。",
      "霓裳转云路，凤驾俨天潢。",
      "亏星凋夜靥，残月落朝璜。",
      "促欢今夕促，长离别后长。",
      "轻梭聊驻织，掩泪独悲伤。"
    ]
  },
  {
    "volume": 2,
    "sequence": 3,
    "title": "过温汤",
    "author": "李治",
    "content": [
      "温渚停仙跸，丰郊驻晓旌。",
      "路曲回轮影，岩虚传漏声。",
      "暖溜惊湍驶，寒空碧雾轻。",
      "林黄疏叶下，野白曙霜明。",
      "眺听良无已，烟霞断续生。"
    ]
  },
  {
    "volume": 2,
    "sequence": 4,
    "title": "九月九日",
    "author": "李治",
    "content": [
      "端居临玉扆，初律启金商。",
      "凤阙澄秋色，龙闱引夕凉。",
      "野净山气敛，林疏风露长。",
      "砌兰亏半影，岩桂发全香。",
      "满盖荷凋翠，圆花菊散黄。",
      "挥鞭争电烈，飞羽乱星光。",
      "柳空穿石碎，弦虚侧月张。",
      "怯猿啼落岫，惊雁断分行。",
      "斜轮低夕景，归旆拥通庄。"
    ]
  },
  {
    "volume": 2,
    "sequence": 5,
    "title": "谒慈恩寺题奘法师房",
    "author": "李治",
    "content": [
      "停轩观福殿，游目眺皇畿。",
      "法轮含日转，花盖接云飞。",
      "翠烟香绮阁，丹霞光宝衣。",
      "幡虹遥合彩，定水迥分晖。",
      "萧然登十地，自得会三归。"
    ]
  },
  {
    "volume": 2,
    "sequence": 6,
    "title": "谒大慈恩寺",
    "author": "李治",
    "content": [
      "日宫开万仞，月殿耸千寻。",
      "花盖飞团影，幡虹曳曲阴。",
      "绮霞遥笼帐，丛珠细网林。",
      "寥廓烟云表，超然物外心。"
    ]
  },
  {
    "volume": 2,
    "sequence": 7,
    "title": "守岁",
    "author": "李治",
    "content": [
      "今宵冬律尽，来朝丽景新。",
      "花余凝地雪，条含暖吹分。",
      "绶吐芽犹嫩，冰□已镂津。",
      "薄红梅色冷，浅绿柳轻春。",
      "送迎交两节，暄寒变一辰。"
    ]
  },
  {
    "volume": 2,
    "sequence": 8,
    "title": "咸亨殿宴近臣诸亲柏梁体",
    "author": "李治",
    "content": [
      "屏欲除奢政返淳。",
      "（霍王以下和句亡）"
    ]
  },
  {
    "volume": 2,
    "sequence": 9,
    "title": "九月九日幸临渭亭登高得秋字",
    "author": "李显",
    "content": [
      "九日正乘秋，三杯兴已周。",
      "泛桂迎尊满，吹花向酒浮。",
      "长房萸早熟，彭泽菊初收。",
      "何藉龙沙上，方得恣淹留。"
    ]
  },
  {
    "volume": 2,
    "sequence": 10,
    "title": "登骊山高顶寓目",
    "author": "李显",
    "content": [
      "四郊秦汉国，八水帝王都。",
      "阊阖雄里閈，城阙壮规模。",
      "贯渭称天邑，含岐实奥区。",
      "金门披玉馆，因此识皇图。"
    ]
  },
  {
    "volume": 2,
    "sequence": 11,
    "title": "幸秦始皇陵",
    "author": "李显",
    "content": [
      "眷言君失德，骊邑想秦馀。",
      "政烦方改篆，愚俗乃焚书。",
      "阿房久已灭，阁道遂成墟。",
      "欲厌东南气，翻伤掩鲍车。"
    ]
  },
  {
    "volume": 2,
    "sequence": 12,
    "title": "立春日游苑迎春",
    "author": "李显",
    "content": [
      "神皋福地三秦邑，玉台金阙九仙家。",
      "寒光犹恋甘泉树，淑景偏临建始花。",
      "彩蝶黄莺未歌舞，梅香柳色已矜夸。",
      "迎春正启流霞席，暂嘱曦轮勿遽斜。"
    ]
  },
  {
    "volume": 2,
    "sequence": 13,
    "title": "十月诞辰内殿宴群臣效柏梁体联句",
    "author": "李显",
    "content": [
      "润色鸿业寄贤才，__李显叨居右弼愧盐梅。",
      "__李峤运筹帷幄荷时来，__宗楚客职掌图籍滥蓬莱。",
      "__刘宪两司谬忝谢钟裴，__崔湜礼乐铨管效涓埃。",
      "__郑愔陈师振旅清九垓，__赵彦昭欣承顾问侍天杯。",
      "__李适衔恩献寿柏梁台，__苏颋黄缣青简奉康哉。",
      "__卢藏用鲰生侍忝王枚，__李乂右掖司言实不才。",
      "__马怀素宗伯秩礼天地开，__薛稷帝歌难续仰昭回。",
      "__宋之问微臣捧日寒灰，__陆景初远惭班左愧游陪。",
      "__上官婕妤"
    ]
  },
  {
    "volume": 2,
    "sequence": 14,
    "title": "景龙四年正月五日移仗蓬莱宫御大明殿会吐…柏梁体联句",
    "author": "李显",
    "content": [
      "大明御宇临万方，__李显顾惭内政翊陶唐。",
      "__皇后鸾鸣凤舞向平阳，__长宁公主秦楼鲁馆沐恩光。",
      "__安乐公主无心为子辄求郎，__太平公主雄才七步谢陈王。",
      "__温王重茂当态让辇愧前芳，__上官昭容再司铨筦恩可忘。",
      "__崔湜文江学海思济航，__郑愔万邦考绩臣所详。",
      "__武平一著作不休出中肠，__阎朝隐权豪屏迹肃严霜。",
      "__窦从一铸鼎开岳造明堂，__宗晋卿玉醴由来献寿觞。",
      "知__明悉猎"
    ]
  },
  {
    "volume": 2,
    "sequence": 15,
    "title": "石淙（太子时作）",
    "author": "李显",
    "content": [
      "三阳本是标灵纪，二室由来独擅名。",
      "霞衣霞锦千般状，云峰云岫百重生。",
      "水炫珠光遇泉客，岩悬石镜厌山精。",
      "永愿乾坤符睿算，长居膝下属欢情。"
    ]
  },
  {
    "volume": 2,
    "sequence": 16,
    "title": "石淙（相王时作）",
    "author": "李旦",
    "content": [
      "奇峰嶾嶙箕山北，秀崿岧峣嵩镇南。",
      "地首地肺何曾拟，天目天台倍觉惭。",
      "树影蒙茏鄣叠岫，波深汹涌落悬潭。",
      "□愿紫宸居得一，永欣丹扆御通三。"
    ]
  }
]