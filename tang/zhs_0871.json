[
  {
    "volume": 871,
    "sequence": 1,
    "title": "与王仙客互嘲（二人相友善，互以姓相嘲）",
    "author": "甘洽",
    "content": [
      "王，计尔应姓田。",
      "为你面拨獭，抽却你两边。",
      "__甘洽甘，计尔应姓丹。",
      "为你头不曲，回脚向上安。",
      "__仙客"
    ]
  },
  {
    "volume": 871,
    "sequence": 2,
    "title": "题濠州高塘馆（敬爱为御史，过宿处）",
    "author": "阎敬爱",
    "content": [
      "借问襄王安在哉，山川此地胜阳台。",
      "今宵寓宿高塘馆，神女何曾入梦来。"
    ]
  },
  {
    "volume": 871,
    "sequence": 3,
    "title": "题敬爱诗后",
    "author": "李和风",
    "content": [
      "高唐不是这高塘，淮畔荆南各异方。",
      "若向此中求荐枕，参差笑杀楚襄王。"
    ]
  },
  {
    "volume": 871,
    "sequence": 4,
    "title": "答日休皮字诗",
    "author": "归氏子",
    "content": [
      "八片尖裁浪作球，火中燖了水中揉。",
      "一包闲气如长在，惹踢招拳卒未休。"
    ]
  },
  {
    "volume": 871,
    "sequence": 5,
    "title": "谑池亳二州宾佐兼寄宣武军掌书记李昼",
    "author": "张鲁封",
    "content": [
      "杜叟学仙轻蕙质，韦公事佛畏青娥。",
      "乐营却是闲人管，两地风情日渐多。"
    ]
  },
  {
    "volume": 871,
    "sequence": 6,
    "title": "戏酬张鲁封",
    "author": "李昼",
    "content": [
      "秋浦亚卿颜叔子，谯都中宪老桑门。",
      "如今柳巷通车马，唯恐他时立棘垣。"
    ]
  },
  {
    "volume": 871,
    "sequence": 7,
    "title": "即事",
    "author": "杨鸾",
    "content": [
      "白日苍蝇满饭盘，夜间蚊子又成团。",
      "每到更深人静后，定来头上咬杨鸾。"
    ]
  },
  {
    "volume": 871,
    "sequence": 8,
    "title": "嘲周颛",
    "author": "座客",
    "content": [
      "龙津掉尾十年劳，声价当时斗月高。",
      "惟有红妆回舞手，似持霜刀向猿猱。"
    ]
  },
  {
    "volume": 871,
    "sequence": 9,
    "title": "和座客",
    "author": "周颛",
    "content": [
      "十载文场敢惮劳，宋都回鶂为风高。",
      "今朝甘被花枝笑，任道尊前爱缚猱。"
    ]
  },
  {
    "volume": 871,
    "sequence": 10,
    "title": "答或人",
    "author": "张鷟",
    "content": [
      "宁可且将朱唇饮酒，谁能逐你黑齿常之。"
    ]
  },
  {
    "volume": 871,
    "sequence": 11,
    "title": "嘲崔嘏",
    "author": "施肩吾",
    "content": [
      "二十九人及第，五十七眼看花。"
    ]
  },
  {
    "volume": 871,
    "sequence": 12,
    "title": "岭南诗句",
    "author": "苏芸",
    "content": [
      "郭里多榕树，街中足使君。"
    ]
  },
  {
    "volume": 871,
    "sequence": 13,
    "title": "谐诗逸句",
    "author": "包贺",
    "content": [
      "雾是山巾子，船为水靸鞋。",
      "棹摇船掠鬓，风动水槌胸。",
      "苦竹笋抽青橛子，石榴树挂小瓶儿。"
    ]
  },
  {
    "volume": 871,
    "sequence": 14,
    "title": "题洞庭湖",
    "author": "蔡押衙",
    "content": [
      "可怜洞庭湖，恰到三冬无髭须。"
    ]
  },
  {
    "volume": 871,
    "sequence": 15,
    "title": "戏令狐相",
    "author": "温庭筠",
    "content": [
      "自从元老登庸后，天下诸胡悉带铃。"
    ]
  },
  {
    "volume": 871,
    "sequence": 16,
    "title": "与罗隐互谑",
    "author": "顾云",
    "content": [
      "青蝇被扇扇离席，__顾云白泽遭钉钉在门。",
      "__罗隐"
    ]
  },
  {
    "volume": 871,
    "sequence": 17,
    "title": "引自落便宜句",
    "author": "孙光宪",
    "content": [
      "窗下有时留客宿，室中无事伴僧眠。"
    ]
  },
  {
    "volume": 871,
    "sequence": 18,
    "title": "嘲廪丘令丞",
    "author": "商则",
    "content": [
      "令丞俱动手，县尉止回身。"
    ]
  },
  {
    "volume": 871,
    "sequence": 19,
    "title": "题汉祖庙",
    "author": "罗颖",
    "content": [
      "项羽英雄犹不惧，可怜容得辟阳侯。"
    ]
  },
  {
    "volume": 871,
    "sequence": 20,
    "title": "自赋催妆诗",
    "author": "陈峤",
    "content": [
      "彭祖尚闻年八百，陈郎犹是小孩儿。"
    ]
  },
  {
    "volume": 871,
    "sequence": 21,
    "title": "戏为举子对句",
    "author": "何承裕",
    "content": [
      "晓来犬吠张三妇，日暮猿啼吕四妻。"
    ]
  },
  {
    "volume": 871,
    "sequence": 22,
    "title": "答弟妇歇后语",
    "author": "李涛",
    "content": [
      "惭无窦建，愧作梁山。"
    ]
  },
  {
    "volume": 871,
    "sequence": 23,
    "title": "与释惠江互谑",
    "author": "程紫霄",
    "content": [
      "僧录琵琶腿，__程紫霄先生觱栗头。",
      "__释惠江"
    ]
  },
  {
    "volume": 871,
    "sequence": 24,
    "title": "与李荣互谑",
    "author": "僧法轨",
    "content": [
      "姓李应须礼，言荣又不荣。",
      "__僧法轨身长三尺半，头毛犹未生。",
      "__李荣"
    ]
  }
]