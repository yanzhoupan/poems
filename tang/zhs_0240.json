[
  {
    "volume": 240,
    "sequence": 1,
    "title": "二风诗·治风诗五篇·至仁",
    "author": "元结",
    "content": [
      "猗皇至圣兮，至惠至仁，德施蕴蕴。",
      "蕴蕴如何？",
      "不全不缺，莫知所贶。",
      "猗皇至圣兮，至俭至明，化流瀛瀛。",
      "瀛瀛如何？",
      "不虢不赩，莫知其极。"
    ]
  },
  {
    "volume": 240,
    "sequence": 2,
    "title": "二风诗·治风诗五篇·至慈",
    "author": "元结",
    "content": [
      "至化之深兮，猗猗娭娭。",
      "如煦如吹，如负如持，而不知其慈。",
      "故莫周莫止，静和而止。",
      "至化之极兮，瀛瀛溶溶。",
      "如涵如封，如随如从，而不知其功。",
      "故莫由莫己，顺时而理。"
    ]
  },
  {
    "volume": 240,
    "sequence": 3,
    "title": "二风诗·治风诗五篇·至劳",
    "author": "元结",
    "content": [
      "至哉勤绩，不盈不延；",
      "谁能颂之，我请颂焉。",
      "於戏劳王，勤亦何极；",
      "济尔九土，山川沟洫。",
      "至哉俭德，不丰不敷；",
      "谁能颂之，我请颂夫。",
      "於戏劳王，俭亦何深；",
      "戒尔万代，奢侈荒淫。",
      "至哉茂功，不升不圮；",
      "谁能颂之，我请颂矣。",
      "於戏劳王，功亦何大；",
      "去尔兆庶，洪湮灾害。"
    ]
  },
  {
    "volume": 240,
    "sequence": 4,
    "title": "二风诗·治风诗五篇·至正",
    "author": "元结",
    "content": [
      "为君之道，何以为明？",
      "功不滥赏，罪不滥刑；",
      "谠言则听，谄言不听；",
      "王至是然，可为明焉。"
    ]
  },
  {
    "volume": 240,
    "sequence": 5,
    "title": "二风诗·治风诗五篇·至理",
    "author": "元结",
    "content": [
      "理何为兮，系修文德。",
      "加之清一，莫不顺则。",
      "意彼刑法，设以化人；",
      "致使无之，而化益纯。",
      "所谓代刑，以道去杀。",
      "呜呼呜呼！",
      "人不斯察。"
    ]
  },
  {
    "volume": 240,
    "sequence": 6,
    "title": "二风诗·乱风诗五篇·至荒",
    "author": "元结",
    "content": [
      "国有世谟，仁信勤欤。",
      "王实惛荒，终亡此乎。",
      "焉有力恣谄惑，而不亡其国？",
      "呜呼亡王，忍为此心！",
      "敢正亡王，永为世箴。"
    ]
  },
  {
    "volume": 240,
    "sequence": 7,
    "title": "二风诗·乱风诗五篇·至乱",
    "author": "元结",
    "content": [
      "嘻乎王家，曾有凶王，中世失国，岂非骄荒。",
      "复复之难，令则可忘。",
      "嘻乎乱王，王心何思？",
      "暴淫虐惑，无思不为；",
      "生人冤怨，言何极之。"
    ]
  },
  {
    "volume": 240,
    "sequence": 8,
    "title": "二风诗·乱风诗五篇·至虐",
    "author": "元结",
    "content": [
      "夫为君上兮，慈顺明恕，可以化人。",
      "忍行昏恣，独乐其身；",
      "一徇所欲，万方悲哀。",
      "于斯而喜，当云何哉？",
      "夫为君上兮，兢慎俭约，可以保身，忍行荒惑，虐暴于人；",
      "前世失国，如王者多。",
      "于斯不寤，当如之何。"
    ]
  },
  {
    "volume": 240,
    "sequence": 9,
    "title": "二风诗·乱风诗五篇·至惑",
    "author": "元结",
    "content": [
      "贤圣为上兮，必俭约戒身，鉴察化人，所以保福也。",
      "如何不思，荒恣是为？",
      "上下隔塞，人神怨奰；",
      "敖恶无厌，不畏颠坠。",
      "圣贤为上兮，必用贤正，黜奸佞之臣，所以长久也。",
      "如何反是，以为乱矣？",
      "宠邪信惑，近佞好谀；",
      "废嫡立庶，忍为祸谟。"
    ]
  },
  {
    "volume": 240,
    "sequence": 10,
    "title": "二风诗·乱风诗五篇·至伤",
    "author": "元结",
    "content": [
      "夫可伤兮？",
      "伤王乎，欲何为乎？",
      "将蠹枯矣，无人救乎？",
      "蠹枯及矣，不可救乎？",
      "嗟伤王！",
      "自为人君，变为人奴！",
      "为人君者，忘戒乎。"
    ]
  },
  {
    "volume": 240,
    "sequence": 11,
    "title": "补乐歌十首·网罟",
    "author": "元结",
    "content": [
      "吾人苦兮，水深深。",
      "网罟设兮，水不深。",
      "吾人苦兮，山幽幽。",
      "网罟设兮，山不幽。"
    ]
  },
  {
    "volume": 240,
    "sequence": 12,
    "title": "补乐歌十首·丰年",
    "author": "元结",
    "content": [
      "猗太帝兮，其智如神；",
      "分草实兮，济我生人。",
      "猗太帝兮，其功如天；",
      "均四时兮，成我丰年。"
    ]
  },
  {
    "volume": 240,
    "sequence": 13,
    "title": "补乐歌十首·云门",
    "author": "元结",
    "content": [
      "玄云溶溶兮，垂雨濛濛；",
      "类我圣泽兮，涵濡不穷。",
      "玄云漠漠兮，含映逾光；",
      "类我圣德兮，溥被无方。"
    ]
  },
  {
    "volume": 240,
    "sequence": 14,
    "title": "补乐歌十首·九渊",
    "author": "元结",
    "content": [
      "圣德至深兮，奫奫如渊；",
      "生类娭娭兮，孰知其然。"
    ]
  },
  {
    "volume": 240,
    "sequence": 15,
    "title": "补乐歌十首·五茎",
    "author": "元结",
    "content": [
      "植植万物兮，滔滔根茎；",
      "五德涵柔兮，沨沨而生。",
      "其生如何兮秞秞，天下皆自我君兮化成。"
    ]
  },
  {
    "volume": 240,
    "sequence": 16,
    "title": "补乐歌十首·六英",
    "author": "元结",
    "content": [
      "我有金石兮，击考崇崇。",
      "与汝歌舞兮，上帝之风。",
      "由六合兮，英华沨沨。",
      "我有丝竹兮，韵和泠泠。",
      "与汝歌舞兮，上帝之声。",
      "由六合兮，根底嬴嬴。"
    ]
  },
  {
    "volume": 240,
    "sequence": 17,
    "title": "补乐歌十首·咸池",
    "author": "元结",
    "content": [
      "元化油油兮，孰知其然。",
      "至德汩汩兮，顺之以先。",
      "元化浘浘兮，孰知其然。",
      "至道泱泱兮，由之以全。"
    ]
  },
  {
    "volume": 240,
    "sequence": 18,
    "title": "补乐歌十首·大韶",
    "author": "元结",
    "content": [
      "森森群象兮，日见生成。",
      "欲闻朕初兮，玄封冥冥。",
      "洋洋至化兮，日见深柔。",
      "欲闻大濩兮，大渊油油。"
    ]
  },
  {
    "volume": 240,
    "sequence": 19,
    "title": "补乐歌十首·大夏",
    "author": "元结",
    "content": [
      "茫茫下土兮，乃生九州。",
      "山有长岑兮，川有深流。",
      "茫茫下土兮，乃均四方。",
      "国有安乂兮，野有封疆。",
      "茫茫下土兮，乃歌万年。",
      "上有茂功兮，下戴仁天。"
    ]
  },
  {
    "volume": 240,
    "sequence": 20,
    "title": "补乐歌十首·大濩",
    "author": "元结",
    "content": [
      "万姓苦兮，怨且哭，不有圣人兮，谁护育。",
      "圣人生兮，天下和。",
      "万姓熙熙兮，舞且歌。"
    ]
  },
  {
    "volume": 240,
    "sequence": 21,
    "title": "系乐府十二首·思太古",
    "author": "元结",
    "content": [
      "东南三千里，沅湘为太湖。",
      "湖上山谷深，有人多似愚。",
      "婴孩寄树颠，就水捕鷠鲈。",
      "所欢同鸟兽，身意复何拘。",
      "吾行遍九州，此风皆已无。",
      "吁嗟圣贤教，不觉久踌蹰。"
    ]
  },
  {
    "volume": 240,
    "sequence": 22,
    "title": "系乐府十二首·陇上叹",
    "author": "元结",
    "content": [
      "援车登陇坂，穷高遂停驾。",
      "延望戎狄乡，巡回复悲咤。",
      "滋移有情教，草木犹可化。",
      "圣贤礼让风，何不遍西夏。",
      "父子忍猜害，君臣敢欺诈。",
      "所适今若斯，悠悠欲安舍。"
    ]
  },
  {
    "volume": 240,
    "sequence": 23,
    "title": "系乐府十二首·颂东夷",
    "author": "元结",
    "content": [
      "尝闻古天子，朝会张新乐。",
      "金石无全声，宫商乱清浊。",
      "东惊且悲叹，节变何烦数。",
      "始知中国人，耽此亡纯朴。",
      "尔为外方客，何为独能觉。",
      "其音若或在，蹈海吾将学。"
    ]
  },
  {
    "volume": 240,
    "sequence": 24,
    "title": "系乐府十二首·贱士吟",
    "author": "元结",
    "content": [
      "南风发天和，和气天下流。",
      "能使万物荣，不能变羁愁。",
      "为愁亦何尔，自请说此由。",
      "谄竞实多路，苟邪皆共求。",
      "尝闻古君子，指以为深羞。",
      "正方终莫可，江海有沧洲。"
    ]
  },
  {
    "volume": 240,
    "sequence": 25,
    "title": "系乐府十二首·欸乃曲",
    "author": "元结",
    "content": [
      "谁能听欸乃，欸乃感人情。",
      "不恨湘波深，不怨湘水清。",
      "所嗟岂敢道，空羡江月明。",
      "昔闻扣断舟，引钓歌此声。",
      "始歌悲风起，歌竟愁云生。",
      "遗曲今何在，逸为渔父行。"
    ]
  },
  {
    "volume": 240,
    "sequence": 26,
    "title": "系乐府十二首·贫妇词",
    "author": "元结",
    "content": [
      "谁知苦贫夫，家有愁怨妻。",
      "请君听其词，能不为酸凄。",
      "所怜抱中儿，不如山下麑。",
      "空念庭前地，化为人吏蹊。",
      "出门望山泽，回头心复迷。",
      "何时见府主，长跪向之啼。"
    ]
  },
  {
    "volume": 240,
    "sequence": 27,
    "title": "系乐府十二首·去乡悲",
    "author": "元结",
    "content": [
      "踌蹰古塞关，悲歌为谁长。",
      "日行见孤老，羸弱相提将。",
      "闻其呼怨声，闻声问其方。",
      "方言无患苦，岂弃父母乡。",
      "非不见其心，仁惠诚所望。",
      "念之何可说，独立为凄伤。"
    ]
  },
  {
    "volume": 240,
    "sequence": 28,
    "title": "系乐府十二首·寿翁兴",
    "author": "元结",
    "content": [
      "借问多寿翁，何方自修育。",
      "惟云顺所然，忘情学草木。",
      "始知世上术，劳苦化金玉。",
      "不见充所求，空闻肆耽欲。",
      "清和存王母，潜濩无乱黩。",
      "谁正好长生，此言堪佩服。"
    ]
  },
  {
    "volume": 240,
    "sequence": 29,
    "title": "系乐府十二首·农臣怨",
    "author": "元结",
    "content": [
      "农臣何所怨，乃欲干人主。",
      "不识天地心，徒然怨风雨。",
      "将论草木患，欲说昆虫苦。",
      "巡回宫阙傍，其意无由吐。",
      "一朝哭都市，泪尽归田亩。",
      "谣颂若采之，此言当可取。"
    ]
  },
  {
    "volume": 240,
    "sequence": 30,
    "title": "系乐府十二首·谢大龟",
    "author": "元结",
    "content": [
      "客来自江汉，云得双大龟。",
      "且言龟甚灵，问我君何疑。",
      "自昔保方正，顾尝无妄私。",
      "顺和固鄙分，全守真常规。",
      "行之恐不及，此外将何为。",
      "惠恩如可谢，占问敢终辞。"
    ]
  },
  {
    "volume": 240,
    "sequence": 31,
    "title": "系乐府十二首·古遗叹",
    "author": "元结",
    "content": [
      "古昔有遗叹，所叹何所为。",
      "有国遗贤臣，万事为冤悲。",
      "所遗非遗望，所遗非可遗。",
      "所遗非遗用，所遗在遗之。",
      "嗟嗟山海客，全独竟何辞。",
      "心非膏濡类，安得无不遗。"
    ]
  },
  {
    "volume": 240,
    "sequence": 32,
    "title": "系乐府十二首·下客谣",
    "author": "元结",
    "content": [
      "下客无黄金，岂思主人怜。",
      "客言胜黄金，主人然不然。",
      "珠玉成彩翠，绮罗如婵娟。",
      "终恐见斯好，有时去君前。",
      "岂知保忠信，长使令德全。",
      "风声与时茂，歌颂万千年。"
    ]
  },
  {
    "volume": 240,
    "sequence": 33,
    "title": "漫歌八曲·故城东",
    "author": "元结",
    "content": [
      "漫惜故城东，良田野草生。",
      "说句县大夫，大夫劝我耕。",
      "耕者我为先，耕者相次焉。",
      "谁爱故城东，今为近郭田。"
    ]
  },
  {
    "volume": 240,
    "sequence": 34,
    "title": "漫歌八曲·西阳城",
    "author": "元结",
    "content": [
      "江北有大洲，洲上堪力耕。",
      "此中宜五谷，不及西阳城。",
      "城畔多野桑，城中多古荒。",
      "衣食可力求，此外何所望。"
    ]
  },
  {
    "volume": 240,
    "sequence": 35,
    "title": "漫歌八曲·大回中",
    "author": "元结",
    "content": [
      "樊水欲东流，大江又北来。",
      "樊山当其南，此中为大回。",
      "回中鱼好游，回中多钓舟。",
      "漫欲作渔人，终焉无所求。"
    ]
  },
  {
    "volume": 240,
    "sequence": 36,
    "title": "漫歌八曲·小回中",
    "author": "元结",
    "content": [
      "丛石横大江，人言是钓台。",
      "水石相冲激，此中为小回。",
      "回中浪不恶，复在武昌郭。",
      "来客去客船，皆向此中泊。"
    ]
  },
  {
    "volume": 240,
    "sequence": 37,
    "title": "漫歌八曲·将牛何处去二首",
    "author": "元结",
    "content": [
      "将牛何处去，耕彼故城东。",
      "相伴有田父，相欢惟牧童。",
      "将牛何处去，耕彼西阳城。",
      "叔闲修农具，直者伴我耕。"
    ]
  },
  {
    "volume": 240,
    "sequence": 38,
    "title": "漫歌八曲·将船何处去二首",
    "author": "元结",
    "content": [
      "将船何处去，钓彼大回中。",
      "叔静能鼓桡，正者随弱翁。",
      "将船何处去，送客小回南。",
      "有时逢恶客，还家亦少酣。"
    ]
  },
  {
    "volume": 240,
    "sequence": 39,
    "title": "引极三首·思元极",
    "author": "元结",
    "content": [
      "天旷莽兮杳泱茫，气浩浩兮色苍苍。",
      "上何有兮人不测，积清寥兮成元极。",
      "彼元极兮灵且异，思一见兮藐难致。",
      "思不从兮空自伤，心慅忄咠兮意惶懹。",
      "思假翼兮鸾凤，乘长风兮上羾。",
      "揖元气兮本深实，餐至和兮永终日。"
    ]
  },
  {
    "volume": 240,
    "sequence": 40,
    "title": "引极三首·望仙府",
    "author": "元结",
    "content": [
      "山凿落兮眇。",
      "岑，云溶溶兮木棽棽。",
      "中何有兮人不睹，远欹差兮閟仙府。",
      "彼仙府兮深且幽，望一至兮藐无由。",
      "望不从兮知如何，心混混兮意浑和。",
      "思假足兮虎豹，超阻绝兮凌踔。",
      "诣仙府兮从羽人，饵五灵兮保清真。"
    ]
  },
  {
    "volume": 240,
    "sequence": 41,
    "title": "引极三首·怀潜君",
    "author": "元结",
    "content": [
      "海浩淼兮汩洪溶，流蕴蕴兮涛汹汹。",
      "下何有兮人不闻，深溢漭兮居潜君。",
      "彼潜君兮圣且神，思一见兮藐无因。",
      "思不从兮空踟蹰，心回迷兮意萦纡。",
      "思假鳞兮鲲龙，激沆浪兮奔从。",
      "拜潜君兮索玄宝，佩元符兮轨皇道。"
    ]
  },
  {
    "volume": 240,
    "sequence": 42,
    "title": "演兴四首·招太灵",
    "author": "元结",
    "content": [
      "招太灵兮山之巅，山屹山兮水沦涟。",
      "祠之襰兮眇何年，木修修兮草鲜鲜。",
      "嗟魑魅兮淫厉，自古昔兮崇祭。",
      "禧太灵兮端清，予愿致夫精诚。",
      "久愵兮忄充忄充，招捃扌痐兮呼风。",
      "风之声兮起飗飗，吹玄云兮散而浮。",
      "望太灵兮俨而安，澹油溶兮都清闲。"
    ]
  },
  {
    "volume": 240,
    "sequence": 43,
    "title": "演兴四首·初祀",
    "author": "元结",
    "content": [
      "山之乳兮葺太祠，木孙为桷兮木母榱。",
      "云缨为□兮愚木栭。",
      "洞渊禅兮揭巍巍。",
      "涂木兰兮莳糅蔫，被弱草兮禘礿联。",
      "仡浑洪兮馥阗阗，管化石兮洞刳天。",
      "翘修钐兮掉芜殳，灵巫讠累兮舞颙干。",
      "荐天鱼孝兮酒阳泉，献水芸兮饭霜秈，与太灵兮千万年。"
    ]
  },
  {
    "volume": 240,
    "sequence": 44,
    "title": "演兴四首·讼木魅",
    "author": "元结",
    "content": [
      "登高峰兮俯幽谷，心悴悴兮念群木。",
      "见樗栲兮相阴覆，怜梫榕兮不丰茂；",
      "见榛梗之森梢，闵枞橎兮合蠹。",
      "槢桡桡兮未坚，椲桹桹兮可屈。",
      "櫁本本樽兮不香，拔丰茸兮已实。",
      "岂元化之不均兮，非雨露之偏殊。",
      "谅理性之不等于顺时兮，不如瘱吾心以冥想，终念此兮不怡。",
      "儓予莫识天地之意兮，愿截恶木之根，倾枭獍之古巢，取□童以为薪。",
      "割大木使飞焰，徯枯腐之烧焚。",
      "实非吾心之不仁惠也，岂耻夫善恶之相纷。",
      "且欲畚三河之膏壤，裨济水之清涟。",
      "将封灌乎善木，令橚橚以梴梴。",
      "尚畏乎众善之未茂兮，为众恶之所挑凌。",
      "思聚义以为曹，令敷扶以相胜。",
      "取方所以柯如兮，吾将出于南荒。",
      "求寿藤与蟠木，吾将出于东方。",
      "祈有德而来归，辅神柽与坚香。",
      "且忧颙之翩翩，又愁狖之奔驰。",
      "及阴阳兮不和，恶此土之失时。",
      "今神柽兮不茂，使坚香兮不滋。",
      "重嗟惋兮何补，每齐心以精意。",
      "切援祝于神明，冀感通于天地。",
      "犹恐众妖兮木魅，魍魉兮山精，上误惑于灵心，经绐于言兮不听。",
      "敢引佩以指水，誓吾心兮自明。"
    ]
  },
  {
    "volume": 240,
    "sequence": 45,
    "title": "演兴四首·闵岭中",
    "author": "元结",
    "content": [
      "□群山以延想，吾独闵乎岭中。",
      "彼岭中兮何有，有天含之玉峰。",
      "殊閟绝之极颠，上闻产乎翠茸。",
      "欲采之以将寿，眇不知夫所从。",
      "大渊蕴蕴兮绝嶘岌岌，非梯梁以通险，当无路兮可入。",
      "彼猛毒兮曹聚，必凭托乎阻修。",
      "常儗儗兮伺人，又如何兮不愁。",
      "彼妖精兮变怪，必假见于风雨。",
      "常闪闪而伺人，又如何兮不苦。",
      "欲仗仁兮托信，将径往兮不难。",
      "久懹懹以忄夌惋，却迟回而永叹。",
      "惧大灵兮不知，以予心为永惟。",
      "若不可乎遂已，吾终保夫直方。",
      "则必蒙皮篻以为矢，弦毋筱以为弧。",
      "化毒铜以为戟，刺棘竹以为殳。",
      "得猛烈之材，获与之而并驱。",
      "且舂刺乎恶毒，又引射夫妖怪。",
      "尽群类兮使无，令善仁兮不害。",
      "然后采梫榕以驾深，收枞橞兮梯险。",
      "跻予身之飘飘，承予步之足炎足炎。",
      "入岭中而登玉峰，极閟绝而求翠茸。",
      "将吾寿兮随所从，思未得兮马如龙。",
      "独翳蔽于山颠，久低回而愠瘀。",
      "空仰讼于上玄，彼至精兮必应。",
      "宁古有而今无，将与身而皆亡。",
      "岂言之而已乎。"
    ]
  }
]