[
  {
    "volume": 851,
    "sequence": 1,
    "title": "和御制游慈恩寺",
    "author": "慈恩寺沙门",
    "content": [
      "慈恩寺沙门皇风扇祇树，至德茂禅林。",
      "仙华曜日彩，神幡曳远阴。",
      "绮殿笼霞影，飞阁出云心。",
      "细草希慈泽，恩光重更深。"
    ]
  },
  {
    "volume": 851,
    "sequence": 2,
    "title": "赠贾松先辈",
    "author": "水心寺僧",
    "content": [
      "嵯峨山上石，岁岁色长新。",
      "若使尽成宝，谁为知己人。"
    ]
  },
  {
    "volume": 851,
    "sequence": 3,
    "title": "古梅",
    "author": "无名释",
    "content": [
      "火虐风饕水渍根，霜皴雪皱古苔痕。",
      "东风未肯随寒暑，又蘖清香与返魂。"
    ]
  },
  {
    "volume": 851,
    "sequence": 4,
    "title": "月",
    "author": "南唐失名僧",
    "content": [
      "南唐失名僧徐徐东海出，渐渐上天衢。",
      "此夜一轮满，清光何处无。"
    ]
  },
  {
    "volume": 851,
    "sequence": 5,
    "title": "武肃王有旨，石桥设斋会，进一诗，共六首",
    "author": "吴越僧",
    "content": [
      "南有天台事可尊，孕灵含秀独超群。",
      "重重曲涧侵危石，步步层岩踏碎云。",
      "金雀每从云里现，异香多向夜深闻。",
      "当知此界非凡界，一道幽奇各自分。",
      "仙源佛窟有天台，今古嘉名遍九垓。",
      "石磴嵌空神匠出，瀑泉雄壮雨声来。",
      "景强偏感高僧上，地胜能令远思开。",
      "一等翘诚依此处，自然灵贶作梯媒。",
      "智泉福海莫能逾，亲自王恩运睿谟。",
      "感现尽冥心境界，资持全固道根株。",
      "石梁低翥红鹦鹉，烟岭高翔碧鹧鸪。",
      "胜妙重重惟祷祝，永资军庶息灾虞。",
      "凌晨迎请倍精诚，亲散鲜花异处清。",
      "罗汉攀枝呈梵相，岩僧倚树现真形。",
      "神幡双出红霞动，宝塔全开白气生。",
      "都为王心标意切，满空盈月瑞分明。",
      "幡花宝盖满青川，祈祷迎来圣半千。",
      "莫道胜缘无影响，须知嘉会有因缘。",
      "空中长似闻天乐，岩畔常疑有地仙。",
      "何必更寻兜率去，重重灵应事昭然。",
      "登云步岭涉烟程，好景随心次第生。",
      "圣者已符祥瑞事，地灵全副祷祈情。",
      "洞深重叠拖云湿，滩浅潺湲漱水清。",
      "愿满事圆归去路，便风相送片帆轻。"
    ]
  },
  {
    "volume": 851,
    "sequence": 6,
    "title": "题户诗",
    "author": "唐末僧",
    "content": [
      "枕有思乡泪，门无问疾人。",
      "尘埋床下履，风动架头巾。"
    ]
  },
  {
    "volume": 851,
    "sequence": 7,
    "title": "句",
    "author": "神迥",
    "content": [
      "鸦鸣东牖曙，草秀南湖春。"
    ]
  },
  {
    "volume": 851,
    "sequence": 8,
    "title": "句",
    "author": "可隆",
    "content": [
      "万般思后行，一失废前功。"
    ]
  },
  {
    "volume": 851,
    "sequence": 9,
    "title": "句",
    "author": "尔鸟",
    "content": [
      "鲸目光烧半海红，鳌头浪蹙掀天白。"
    ]
  },
  {
    "volume": 851,
    "sequence": 10,
    "title": "句",
    "author": "元础",
    "content": [
      "寺隔残潮去。",
      "采药过泉声。",
      "林塘秋半宿，风雨夜深来。"
    ]
  },
  {
    "volume": 851,
    "sequence": 11,
    "title": "句",
    "author": "悟清",
    "content": [
      "鸟归花影动，鱼没浪痕圆。"
    ]
  },
  {
    "volume": 851,
    "sequence": 12,
    "title": "句",
    "author": "契盈",
    "content": [
      "三千里外一条水，十二时中两度潮。"
    ]
  },
  {
    "volume": 851,
    "sequence": 13,
    "title": "句",
    "author": "淡然",
    "content": [
      "到处自凿井，不能饮常流。"
    ]
  },
  {
    "volume": 851,
    "sequence": 14,
    "title": "句",
    "author": "庭实",
    "content": [
      "吟中双鬓白，笑里一生贫。"
    ]
  },
  {
    "volume": 851,
    "sequence": 15,
    "title": "句",
    "author": "知业",
    "content": [
      "接岸桥通何处路，倚栏人是阿谁家。"
    ]
  },
  {
    "volume": 851,
    "sequence": 16,
    "title": "句",
    "author": "云容",
    "content": [
      "木末上明星。"
    ]
  },
  {
    "volume": 851,
    "sequence": 17,
    "title": "句",
    "author": "玄幽",
    "content": [
      "一万莲经三十春，半生不蹋院门尘。"
    ]
  },
  {
    "volume": 851,
    "sequence": 18,
    "title": "句",
    "author": "志定",
    "content": [
      "惟有樽前今夜月，当时曾照堕楼人。",
      "梧桐叶老蝉声死，一夜洞庭波上风。"
    ]
  },
  {
    "volume": 851,
    "sequence": 19,
    "title": "句",
    "author": "灵准",
    "content": [
      "晴看汉水广，秋觉岘山高。"
    ]
  },
  {
    "volume": 851,
    "sequence": 20,
    "title": "句",
    "author": "荆州僧",
    "content": [
      "犬熟护邻房。"
    ]
  }
]