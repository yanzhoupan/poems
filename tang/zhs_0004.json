[
  {
    "volume": 4,
    "sequence": 1,
    "title": "延英殿玉灵芝诗三章，章八句",
    "author": "李亨",
    "content": [
      "玉殿肃肃，灵芝煌煌。",
      "重英发秀，连叶分房。",
      "宗庙之福，垂其耿光。",
      "（此章缺二句）元气产芝，明神合德。",
      "紫微间采，白蕣呈色。",
      "载启瑞图，庶符皇极。",
      "天心有眷，王道惟直。",
      "幸生芳本，当我扆旒。",
      "效此灵质，贲其王猷。",
      "神惟不爱，道亦无求。",
      "端拱思惟，永荷天休。"
    ]
  },
  {
    "volume": 4,
    "sequence": 2,
    "title": "赐梨李泌与诸王联句",
    "author": "李亨",
    "content": [
      "先生年几许，颜色似童儿。",
      "__颍王夜抱九仙骨，朝披一品衣。",
      "__信王不食千钟粟，唯餐两颗梨。",
      "__益王天生此间气，助我化无为。",
      "__李亨"
    ]
  },
  {
    "volume": 4,
    "sequence": 3,
    "title": "中和节日宴百僚赐诗",
    "author": "李适",
    "content": [
      "韶年启仲序，初吉谐良辰。",
      "肇兹中和节，式庆天地春。",
      "欢酣朝野同，生德区宇均。",
      "云开洒膏露，草疏芳河津。",
      "岁华今载阳，东作方肆勤。",
      "惭非熏风唱，曷用慰吾人。"
    ]
  },
  {
    "volume": 4,
    "sequence": 4,
    "title": "中和节赐百官燕集因示所怀",
    "author": "李适",
    "content": [
      "至化恒在宥，保和兹息人。",
      "推诚抚诸夏，与物长为春。",
      "仲月风景暖，禁城花柳新。",
      "芳时协金奏，赐宴同群臣。",
      "丝竹岂云乐，忠贤惟所亲。",
      "庶洽朝野意，旷然天地均。"
    ]
  },
  {
    "volume": 4,
    "sequence": 5,
    "title": "重阳日赐宴曲江亭，赋六韵诗用清字",
    "author": "李适",
    "content": [
      "早衣对庭燎，躬化勤意诚。",
      "时此万机暇，适与佳节并。",
      "曲池洁寒流，芳菊舒金英。",
      "乾坤爽气满，台殿秋光清。",
      "朝野庆年丰，高会多欢声。",
      "永怀无荒戒，良士同斯情。"
    ]
  },
  {
    "volume": 4,
    "sequence": 6,
    "title": "九月十八赐百僚追赏因书所怀",
    "author": "李适",
    "content": [
      "雨霁霜气肃，天高云日明。",
      "繁林已坠叶，寒菊仍舒荣。",
      "懿此秋节时，更延追赏情。",
      "池台列广宴，丝竹传新声。",
      "至乐非外奖，浃欢同中诚。",
      "庶敦朝野意，永使风化清。"
    ]
  },
  {
    "volume": 4,
    "sequence": 7,
    "title": "送徐州张建封还镇",
    "author": "李适",
    "content": [
      "牧守寄所重，才贤生为时。",
      "宣风自淮甸，授钺膺藩维。",
      "入觐展遐恋，临轩慰来思。",
      "忠诚在方寸，感激陈情词。",
      "报国尔所向，恤人予是资。",
      "欢宴不尽怀，车马当还期。",
      "谷雨将应候，行春犹未迟。",
      "勿以千里遥，而云无己知。"
    ]
  },
  {
    "volume": 4,
    "sequence": 8,
    "title": "麟德殿宴百僚",
    "author": "李适",
    "content": [
      "忧勤承圣绪，开泰喜时康。",
      "恭己临群后，垂衣御八荒。",
      "务闲春向暮，朝罢日犹长。",
      "紫殿初筵列，彤庭广乐张。",
      "成功归辅弼，致理赖忠良。",
      "共此欢娱事，千秋乐未央。"
    ]
  },
  {
    "volume": 4,
    "sequence": 9,
    "title": "元日退朝观军仗归营",
    "author": "李适",
    "content": [
      "献岁视元朔，万方咸在庭。",
      "端旒揖群后，回辇阅师贞。",
      "彩仗宿华殿，退朝归禁营。",
      "分行左右出，转旆风云生。",
      "历历趋复道，容容映层城。",
      "勇余矜捷技，令肃无喧声。",
      "眷此戎旅节，载嘉良士诚。",
      "顺时倾宴赏，亦以助文经。"
    ]
  },
  {
    "volume": 4,
    "sequence": 10,
    "title": "中和节赐群臣宴赋七韵",
    "author": "李适",
    "content": [
      "东风变梅柳，万汇生春光。",
      "中和纪月令，方与天地长。",
      "耽乐岂予尚，懿兹时景良。",
      "庶遂亭育恩，同致寰海康。",
      "君臣永终始，交泰符阴阳。",
      "曲沼水新碧，华林桃稍芳。",
      "胜赏信多欢，戒之在无荒。"
    ]
  },
  {
    "volume": 4,
    "sequence": 11,
    "title": "三日书怀因示百僚",
    "author": "李适",
    "content": [
      "佳节上元巳，芳时属暮春。",
      "流觞想兰亭，捧剑得金人。",
      "风轻水初绿，日晴花更新。",
      "天文信昭回，皇道颇敷陈。",
      "恭己每从俭，清心常保真。",
      "戒兹游衍乐，书以示群臣。"
    ]
  },
  {
    "volume": 4,
    "sequence": 12,
    "title": "重阳日中外同欢，以诗言志，因示群官",
    "author": "李适",
    "content": [
      "炎节在重九，物华新雨余。",
      "清秋黄叶下，菊散金潭初。",
      "万实行就稔，百工欣所如。",
      "欢心畅遐迩，殊俗同车书。",
      "至化自敦睦，佳辰宜宴胥。",
      "锵锵间丝生，济济罗簪裾。",
      "此乐匪足耽，此诚期永孚。"
    ]
  },
  {
    "volume": 4,
    "sequence": 13,
    "title": "重阳日即事",
    "author": "李适",
    "content": [
      "令节晓澄霁，四郊烟霭空。",
      "天清白露洁，菊散黄金丛。",
      "寡德荷天贶，顺时休百工。",
      "岂怀歌钟乐，思为君臣同。",
      "至化在亭育，相成资始终。",
      "未知康衢咏，所仰惟年丰。"
    ]
  },
  {
    "volume": 4,
    "sequence": 14,
    "title": "丰年多庆，九日示怀",
    "author": "李适",
    "content": [
      "爽气肃时令，早衣闻朔鸿。",
      "重阳有佳节，具物欣年丰。",
      "皎洁暮潭色，芬敷新菊丛。",
      "芳尊满衢室，繁吹凝烟空。",
      "惠合信吾道，保和惟尔同。",
      "推诚至玄化，天下期为公。"
    ]
  },
  {
    "volume": 4,
    "sequence": 15,
    "title": "七月十五日题章敬寺",
    "author": "李适",
    "content": [
      "招提迩皇邑，复道连重城。",
      "法筵会早秋，驾言访禅扃。",
      "尝闻大仙教，清净宗无生。",
      "七物匪吾宝，万行先求成。",
      "名相既双寂，繁华奚所荣。",
      "金风扇微凉，远烟凝翠晶。",
      "松院静苔色，竹房深磬声。",
      "境幽真虑恬，道胜外物轻。",
      "意适本非说，含毫空复情。"
    ]
  },
  {
    "volume": 4,
    "sequence": 16,
    "title": "中春麟德殿会百僚观新乐诗一章，章十六句",
    "author": "李适",
    "content": [
      "芳岁肇佳节，物华当仲春。",
      "乾坤既昭泰，烟景含氤氲。",
      "德浅荷玄贶，乐成思治人。",
      "前庭列钟鼓，广殿延群臣。",
      "八卦随舞意，五音转曲新。",
      "顾非咸池奏，庶协南风熏。",
      "式宴礼所重，浃欢情必均。",
      "同和谅在兹，万国希可亲。"
    ]
  },
  {
    "volume": 4,
    "sequence": 17,
    "title": "九日绝句",
    "author": "李适",
    "content": [
      "禁苑秋来爽气多，昆明风动起沧波。",
      "中流箫鼓诚堪赏，讵假横汾发棹歌。"
    ]
  },
  {
    "volume": 4,
    "sequence": 18,
    "title": "暮春喜雨诗",
    "author": "李昂1",
    "content": [
      "风云喜际会，雷雨遂流滋。",
      "荐币虚陈礼，动天实精思。",
      "渐侵九夏节，复在三春时。",
      "霢霂垂朱阙，飘飖入绿墀。",
      "郊坰既沾足，黍稷有丰期。",
      "百辟同康乐，万方伫雍熙。"
    ]
  },
  {
    "volume": 4,
    "sequence": 19,
    "title": "题程修己竹障",
    "author": "李昂1",
    "content": [
      "良工运精思，巧极似有神。",
      "临窗忽睹繁阴合，再盼真假殊未分。"
    ]
  },
  {
    "volume": 4,
    "sequence": 20,
    "title": "宫中题",
    "author": "李昂1",
    "content": [
      "辇路生春草，上林花发时。",
      "凭高何限意，无复侍臣知。"
    ]
  },
  {
    "volume": 4,
    "sequence": 21,
    "title": "上巳日赐裴度",
    "author": "李昂1",
    "content": [
      "注想待元老，识君恨不早。",
      "我家柱石衰，忧来学丘祷。"
    ]
  },
  {
    "volume": 4,
    "sequence": 22,
    "title": "上元日二首",
    "author": "李昂1",
    "content": [
      "上元高会集群仙，心齐何事欲祈年。",
      "丹诚傥彻玉帝座，且共吾人庆大田。",
      "蓂生三五叶初齐，上元羽客出桃蹊。",
      "不爱仙家登真诀，愿蒙四海福黔黎。"
    ]
  },
  {
    "volume": 4,
    "sequence": 23,
    "title": "夏日联句",
    "author": "李昂1",
    "content": [
      "人皆苦炎热，我爱夏日长。",
      "__李昂熏风自南来，殿阁生微凉。",
      "主__柳公权"
    ]
  },
  {
    "volume": 4,
    "sequence": 24,
    "title": "百丈山",
    "author": "李忱",
    "content": [
      "大雄真迹枕危峦，梵宇层楼耸万般。",
      "日月每从肩上过，山河长在掌中看。",
      "仙峰不间三春秀，灵境何时六月寒。",
      "更有上方人罕到，暮钟朝磬碧云端。"
    ]
  },
  {
    "volume": 4,
    "sequence": 25,
    "title": "吊白居易",
    "author": "李忱",
    "content": [
      "缀玉联珠六十年，谁教冥路作诗仙。",
      "浮云不系名居易，造化无为字乐天。",
      "童子解吟长恨曲，胡儿能唱琵琶篇。",
      "文章已满行人耳，一度思卿一怆然。"
    ]
  },
  {
    "volume": 4,
    "sequence": 26,
    "title": "幸华严寺",
    "author": "李忱",
    "content": [
      "云散晴山几万重，烟收春色更冲融。",
      "帐殿出空登碧汉，遐川俯望色蓝笼。",
      "林光入户低韶景，岭气通宵展霁风。",
      "今日追游何所似，莫惭汉武赏汾中。"
    ]
  },
  {
    "volume": 4,
    "sequence": 27,
    "title": "重阳锡宴群臣",
    "author": "李忱",
    "content": [
      "款塞旋征骑，和戎委庙贤。",
      "倾心方倚注，叶力共安边。"
    ]
  },
  {
    "volume": 4,
    "sequence": 28,
    "title": "题泾县水西寺",
    "author": "李忱",
    "content": [
      "大殿连云接爽溪，钟声还与鼓声齐。",
      "长安若问江南事，说道风光在水西。"
    ]
  },
  {
    "volume": 4,
    "sequence": 29,
    "title": "瀑布联句",
    "author": "李忱",
    "content": [
      "千岩万壑不辞劳，远看方知出处高。",
      "__黄檗溪涧岂能留得住，终归大海作波涛。",
      "__李忱"
    ]
  },
  {
    "volume": 4,
    "sequence": 30,
    "title": "句",
    "author": "李忱",
    "content": [
      "海岳宴咸通。",
      "七载秉钧调四序，一方狱市获来苏。"
    ]
  },
  {
    "volume": 4,
    "sequence": 31,
    "title": "句",
    "author": "李晔1",
    "content": [
      "只解劈牛兼劈树，不能诛恶与诛凶。"
    ]
  }
]