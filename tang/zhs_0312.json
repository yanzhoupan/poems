[
  {
    "volume": 312,
    "sequence": 1,
    "title": "烂柯山四首·最高顶",
    "author": "刘迥",
    "content": [
      "白云引策杖，苔径谁往还。",
      "渐见松树偃，时闻鸟声闲。",
      "豁然喧氛尽，独对万重山。",
      "石桥架绝壑，苍翠横鸟道。",
      "凭槛云脚下，颓阳日犹蚤。",
      "霓裳倘一遇，千载长不老。",
      "灵境偶一寻，洞天碧云上。",
      "烂柯有遗迹，羽客何由访。",
      "日暮怅欲还，晴烟满千嶂。",
      "绳床宴坐久，石窟绝行迹。",
      "能在人代中，遂将人代隔。",
      "白云风飏飞，非欲待归客。"
    ]
  },
  {
    "volume": 312,
    "sequence": 2,
    "title": "烂柯山四首·石桥",
    "author": "刘迥",
    "content": [
      ""
    ]
  },
  {
    "volume": 312,
    "sequence": 3,
    "title": "烂柯山四首·仙人棋",
    "author": "刘迥",
    "content": [
      ""
    ]
  },
  {
    "volume": 312,
    "sequence": 4,
    "title": "烂柯山四首·石室二禅师",
    "author": "刘迥",
    "content": [
      ""
    ]
  },
  {
    "volume": 312,
    "sequence": 5,
    "title": "前年春与独孤常州兄花时为别倏已三年矣…抒情聊以奉寄",
    "author": "李幼卿",
    "content": [
      "近日霜毛一番新，别时芳草两回春。",
      "不堪花落花开处，况是江南江北人。",
      "薄宦龙钟心懒慢，故山寥落水奫沦。",
      "缘君爱我疵瑕少，愿窃仁风寄老身。"
    ]
  },
  {
    "volume": 312,
    "sequence": 6,
    "title": "游烂柯山四首",
    "author": "李幼卿",
    "content": [
      "拂雾理孤策，薄霄眺层岑。",
      "迥升烟雾外，豁见天地心。",
      "物象不可及，迟回空咏吟。",
      "巨石何崔嵬，横桥架山顶。",
      "傍通日月过，仰望虹霓迥。",
      "圣者开津梁，谁能度兹岭。",
      "二仙自围棋，偶与樵夫会。",
      "仙家异人代，俄顷千年外。",
      "笙鹤何时还，仪形尚相对。",
      "石室过云外，二僧俨禅寂。",
      "不语对空山，无心向来客。",
      "作礼未及终，忘循旧形迹。"
    ]
  },
  {
    "volume": 312,
    "sequence": 7,
    "title": "游烂柯山四首",
    "author": "李深",
    "content": [
      "寻源路不迷，绝顶与云齐。",
      "坐引群峰小，平看万木低。",
      "双林春色上，正有子规啼。",
      "嵌空横洞天，磅礴倚崖巘。",
      "宛如虹势出，可赏不可转。",
      "真兴得津梁，抽簪永游衍。",
      "羽客无姓名，仙棋但闻见。",
      "行看负薪客，坐使桑田变。",
      "怀古正怡然，前山早莺啭。",
      "稽首期发蒙，吾师岂无说。",
      "安禅即方丈，演法皆寂灭。",
      "鸣磬雨花香，斋堂饭松屑。"
    ]
  },
  {
    "volume": 312,
    "sequence": 8,
    "title": "游烂柯山",
    "author": "羊滔",
    "content": [
      "步登春岩里，更上最远山。",
      "聊见宇宙阔，遂令身世闲。",
      "清辉赏不尽，高驾何时还。",
      "石梁耸千尽，高盼出林□。",
      "亘壑蹑丹虹，排云弄清影。",
      "路期访道客，游衍空井井。",
      "采薪穷冥搜，深路转清映。",
      "安知洞天里，偶坐得棋圣。",
      "至今追灵迹，可用陶静性。",
      "沙门何处人，携手俱灭迹。",
      "深入不动境，乃知真圆寂。",
      "有时归罗浮，白日见飞锡。"
    ]
  },
  {
    "volume": 312,
    "sequence": 9,
    "title": "游烂柯山",
    "author": "薛戎",
    "content": [
      "登岩已寂历，绝顶更岧峣。",
      "响像如天近，窥临与世遥。",
      "悠然畅心目，万虑一时销。",
      "圣游本无迹，留此示津梁。",
      "架险知何适，遗名但不亡。",
      "只今成佛宇，化度果难量。",
      "二仙行自适，日月徒迁徙。",
      "不语寄手谈，无心引樵子。",
      "蒙分一丸药，相偶穷年祀。",
      "仙山习禅处，了知通李释。",
      "昔作异时人，今成相对寂。",
      "便是不二门，自生瞻仰意。"
    ]
  },
  {
    "volume": 312,
    "sequence": 10,
    "title": "游烂柯山",
    "author": "谢勮",
    "content": [
      "独凌清景出，下视众山中。",
      "云日遥相对，川原无不通。",
      "自致高标末，何心待驭风。",
      "宛演横半规，穹崇翠微上。",
      "云扃掩苔石，千古无人赏。",
      "宁知后贤心，登此共来往。",
      "仙弈示樵夫，能言忘归路。",
      "因看斧柯烂，孙子发已素。",
      "孰云遗迹久，举意如旦暮。",
      "仙僧会真要，应物常渊默。",
      "惟将无住理，转与信人说。",
      "月影清江中，可观不可得。"
    ]
  }
]