[
  {
    "volume": 866,
    "sequence": 1,
    "title": "吟",
    "author": "九华山白衣",
    "content": [
      "九华山白衣涧水潺潺声不绝，溪垅茫茫野花发。",
      "自去自来人不知，归时唯对空山月。"
    ]
  },
  {
    "volume": 866,
    "sequence": 2,
    "title": "诗",
    "author": "田达诚宅鬼",
    "content": [
      "田达诚借宅鬼天然与我一灵通，还与人间事不同。",
      "要识吾家真姓字，天地南头一段红。"
    ]
  },
  {
    "volume": 866,
    "sequence": 3,
    "title": "秋夜吟",
    "author": "长安中鬼",
    "content": [
      "六街鼓歇行人绝，九衢茫茫室有月（吟）。",
      "__九衢生人何劳劳，长安土尽槐根高（和）。",
      "__"
    ]
  },
  {
    "volume": 866,
    "sequence": 4,
    "title": "题窗上诗",
    "author": "隔窗鬼",
    "content": [
      "何人窗下读书声，南斗阑干北斗横。",
      "千里思家归不得，春风肠断石头城。"
    ]
  },
  {
    "volume": 866,
    "sequence": 5,
    "title": "柱上诗",
    "author": "巴陵馆鬼",
    "content": [
      "爷娘送我青枫根，不记青枫几回落。",
      "当时手刺衣上花，今日为灰不堪著。"
    ]
  },
  {
    "volume": 866,
    "sequence": 6,
    "title": "留别安凤",
    "author": "徐侃",
    "content": [
      "君寄长安久，耻不还故乡。",
      "我别长安去，切在慰高堂。",
      "不意与离恨，泉下亦难忘。"
    ]
  },
  {
    "volume": 866,
    "sequence": 7,
    "title": "附：\\n安凤赠别徐侃",
    "author": "安凤",
    "content": [
      "一自离乡国，十年在咸秦。",
      "泣尽卞和血，不逢一故人。",
      "今日旧友别，羞此漂泊身。",
      "离情吟诗处，麻衣掩泪频。",
      "泪别各分袂，且及来年春。"
    ]
  },
  {
    "volume": 866,
    "sequence": 8,
    "title": "述怀",
    "author": "商山客死生",
    "content": [
      "商山客死生家住驿北路，百里无四邻。",
      "往来不相问，寂寂山家春。",
      "南冈夜萧萧，青松与白杨。",
      "家人应有梦，远客已无肠。",
      "白草寒露里，乱山明月中。",
      "是夕苦吟罢，寒烛与君同。"
    ]
  },
  {
    "volume": 866,
    "sequence": 9,
    "title": "续郑郊吟",
    "author": "冢中人",
    "content": [
      "冢上两竿竹，风吹常袅袅。",
      "__郑郊下有百年人，长眠不知晓。",
      "__冢中人"
    ]
  },
  {
    "volume": 866,
    "sequence": 10,
    "title": "题壁",
    "author": "崇圣寺鬼",
    "content": [
      "禁烟佳节同游此，正值酴醿夹岸香。",
      "缅首十年前往事，强吟风景乱愁肠。",
      "策马暂寻原上路，落花芳草尚依然。",
      "家亡国破一场梦，惆怅又逢寒食天。"
    ]
  },
  {
    "volume": 866,
    "sequence": 11,
    "title": "血书诗",
    "author": "任彦思家鬼",
    "content": [
      "任彦思家鬼物类易迁变，我行人不见。",
      "珍重任彦思，相别日已远。"
    ]
  },
  {
    "volume": 866,
    "sequence": 12,
    "title": "赠马植",
    "author": "峡中白衣",
    "content": [
      "截竹为筒作笛吹，凤凰池上凤凰飞。",
      "劳君更向黔南去，即是陶钧万类时。"
    ]
  },
  {
    "volume": 866,
    "sequence": 13,
    "title": "题芭蕉叶上",
    "author": "张仁宝",
    "content": [
      "寒食家家尽禁烟，野棠风坠小花钿。",
      "如今空有孤魂梦，半在嘉陵半锦川。"
    ]
  },
  {
    "volume": 866,
    "sequence": 14,
    "title": "官坡馆联句",
    "author": "崔常侍",
    "content": [
      "床头锦衾班复班，架上朱衣殷复殷。",
      "空庭朗月闲复闲，夜长路远山复山。"
    ]
  },
  {
    "volume": 866,
    "sequence": 15,
    "title": "亡后见形诗",
    "author": "李煜",
    "content": [
      "异国非所志，烦劳殊清闲。",
      "惊涛千万里，无乃见钟山。"
    ]
  },
  {
    "volume": 866,
    "sequence": 16,
    "title": "同鹿门少年马绍隆冥游诗·同望荆门",
    "author": "庞德公",
    "content": [
      "千年故国岁华奔，一柱高台已断魂。",
      "唯有岘亭清夜月，与君长啸学苏门。"
    ]
  },
  {
    "volume": 866,
    "sequence": 17,
    "title": "同鹿门少年马绍隆冥游诗·忆荆南",
    "author": "庞德公",
    "content": [
      "高名宋玉遗闲丽，作赋兰成绝盛才。",
      "谁似辽东千岁鹤，倚天华表却归来。"
    ]
  },
  {
    "volume": 866,
    "sequence": 18,
    "title": "贻常夷诗",
    "author": "朱均",
    "content": [
      "平生游城郭，殂没委荒榛。",
      "自我辞人世，不知秋与春。",
      "牛羊久来牧，松柏几成薪。",
      "分绝车马好，甘随狐兔群。",
      "何处清风至，君子幸为邻。",
      "烈烈盛名德，依依伫良宾。",
      "千年何旦暮，一室动人神。",
      "乔木如在望，通衢良易遵。",
      "高门傥无隔，向与析龙津。"
    ]
  },
  {
    "volume": 866,
    "sequence": 19,
    "title": "空馆夜歌",
    "author": "夷陵女郎",
    "content": [
      "明月清风，良宵会同。",
      "星河易翻，欢娱不终。",
      "绿樽翠杓，为君斟酌。",
      "今夕不饮，何时欢乐。",
      "杨柳杨柳，袅袅随风急。",
      "西楼美人春梦长，绣帘斜卷千条入。",
      "玉户金缸，愿陪君王。",
      "邯郸宫中，金石丝簧。",
      "卫女秦娥，左右成行。",
      "纨缟缤纷，翠眉红妆。",
      "王欢顾盼，为王歌舞。",
      "愿得君欢，常无灾苦。"
    ]
  },
  {
    "volume": 866,
    "sequence": 20,
    "title": "赠夫诗三首",
    "author": "孔氏",
    "content": [
      "不忿成故人，掩涕每盈巾。",
      "死生今有隔，相见永无因。",
      "匣里残妆粉，留将与后人。",
      "黄泉无用处，恨作冢中尘。",
      "有意怀男女，无情亦任君。",
      "欲知肠断处，明月照孤坟。"
    ]
  },
  {
    "volume": 866,
    "sequence": 21,
    "title": "答夫诗二首（唐晅妻张氏）",
    "author": "张氏",
    "content": [
      "不分殊幽显，那堪异古今。",
      "阴阳徒自隔，聚散两难心。",
      "兰阶兔月斜，银烛半含花。",
      "自怜长夜客，泉路以为家。"
    ]
  },
  {
    "volume": 866,
    "sequence": 22,
    "title": "附：\\n唐晅悼妻诗",
    "author": "唐晅",
    "content": [
      "寝室悲长簟，妆楼泣镜台。",
      "独悲桃李节，不共夜泉开。",
      "魂兮若有感，仿佛梦中来。",
      "常时华堂静，笑语度更筹。",
      "恍惚人事改，冥寞委荒丘。",
      "阳原歌薤露，阴壑惜藏舟。",
      "清夜妆台月，空想画眉愁。"
    ]
  },
  {
    "volume": 866,
    "sequence": 23,
    "title": "赠妻诗",
    "author": "唐晅",
    "content": [
      "峄阳桐半死，延津剑一沈。",
      "如何宿昔内，空负百年心。"
    ]
  },
  {
    "volume": 866,
    "sequence": 24,
    "title": "赠姊",
    "author": "韦璜",
    "content": [
      "修短各有分，浮华亦非真。",
      "断肠泉壤下，幽忧难具陈。",
      "凄凄白杨风，日暮堪愁人。"
    ]
  },
  {
    "volume": 866,
    "sequence": 25,
    "title": "赠夫二首（题云泉台客韦璜）",
    "author": "韦璜",
    "content": [
      "不得长相守，青春夭蕣华。",
      "旧游今永已，泉路却为家。",
      "早知离别切人心，悔作从来恩爱深。",
      "黄泉冥寞虽长逝，白日屏帷还重寻。"
    ]
  },
  {
    "volume": 866,
    "sequence": 26,
    "title": "赠嫂（序云阿嫂相疑留诗）",
    "author": "韦璜",
    "content": [
      "赤心用尽为相知，虑后防前只定疑。",
      "案牍可申生节目，桃符虽圣欲何为。"
    ]
  },
  {
    "volume": 866,
    "sequence": 27,
    "title": "与独孤穆冥会诗",
    "author": "临淄县主",
    "content": [
      "江都昔丧乱，阙下多构兵。",
      "豺虎恣吞噬，干戈日纵横。",
      "逆徒自外至，半夜开重城。",
      "膏血浸宫殿，刀枪倚檐楹。",
      "今知从逆者，乃是公与卿。",
      "白刃污黄屋，邦家遂因倾。",
      "疾风知劲草，世乱识忠臣。",
      "哀哀独孤公，临死乃结缨。",
      "天地既板荡，云雷时未亨。",
      "今者二百载，幽怀犹未平。",
      "山河风月古，陵寝露烟青。",
      "君子秉祖德，方垂忠烈名。",
      "华轩一惠顾，土室以为荣。",
      "丈夫立志操，存没感其情。",
      "求义若可托，谁能抱幽贞。",
      "（县主赠穆）皇天昔降祸，隋室若缀旒。",
      "患难在双阙，干戈连九州。",
      "出门皆凶竖，所向多逆谋。",
      "白日忽然暮，颓波不可收。",
      "望夷既结衅，宗社亦贻羞。",
      "温室兵始合，宫闱血已流。",
      "悯哉吹箫子，悲啼下凤楼。",
      "霜刃徒见逼，玉笄不可求。",
      "罗襦遗侍者，粉黛成仇雠。",
      "邦国已沦覆，余生誓不留。",
      "英英将军祖，独以社稷忧。",
      "丹血溅黼扆，丰肌染戈矛。",
      "今来见禾黍，尽日悲宗周。",
      "玉树已寂寞，泉台千万秋。",
      "感兹一顾重，愿以死节酬。",
      "幽显傥不昧，终焉契绸缪。",
      "（穆答县主）平阳县中树，久作广陵尘。",
      "不意何郎至，黄泉重见春。",
      "（来家歌人诗）金闺久无主，罗袂坐生尘。",
      "愿作吹箫伴，同为骑凤人。",
      "（穆讽县主就礼）朱轩下长路，青草启孤坟。",
      "犹胜阳台上，空看朝暮云。",
      "（县主许穆诗）露草芊芊，颓茔未迁。",
      "自我居此，于今几年。",
      "与君先祖，畴昔恩波。",
      "死生契阔，忽此相过。",
      "谁谓佳期，寻当别离。",
      "俟君之北，携手同归。",
      "（县主请迁葬诗）伊彼维扬，在天一方。",
      "驱马悠悠，忽来异乡。",
      "情通幽显，获此相见。",
      "义感畴昔，言存缱绻。",
      "清江桂洲，可以遨游。",
      "惟子之故，不遑淹留。",
      "（穆答县主）"
    ]
  },
  {
    "volume": 866,
    "sequence": 28,
    "title": "与李章武赠答诗",
    "author": "王氏妇",
    "content": [
      "怨鸯绮，知结几千丝。",
      "别后寻交颈，应伤未别时。",
      "（章武赠王氏鸳鸯绮）捻指环，相思见环重相忆。",
      "愿君永持玩，循环无终极。",
      "（王氏答李章武白玉指环）河汉已倾斜，神魂欲超越。",
      "愿郎更回抱，终天从此诀。",
      "（王氏赠别李章武）分从幽显隔，岂谓有佳期。",
      "宁辞重重别，所叹去何之。",
      "（章武答王氏）昔辞怀后会，今别便终天。",
      "新悲与旧恨，千古闭穷泉。",
      "（王氏再赠章武）后期杳无约，前恨已相寻。",
      "别路无行信，何因得寄心。",
      "（章武再答王氏）水不西归月暂圆，令人惆怅古城边。",
      "萧条明早分岐路，知更相逢何岁年。",
      "（章武怀念王氏）"
    ]
  },
  {
    "volume": 866,
    "sequence": 29,
    "title": "附：\\n李助为章武赋",
    "author": "李助",
    "content": [
      "石沈辽海阔，剑别楚天长。",
      "会合知无日，离心满夕阳。"
    ]
  },
  {
    "volume": 866,
    "sequence": 30,
    "title": "与曾季衡冥会诗",
    "author": "王丽真",
    "content": [
      "五原分袂真吴越，燕拆莺离芳草歇。",
      "年少烟花处处春，北邙空恨清秋月。",
      "莎草青青雁欲归，玉腮珠泪洒临岐。",
      "云鬟飘去香风尽，愁见莺啼红树枝。"
    ]
  },
  {
    "volume": 866,
    "sequence": 31,
    "title": "赠段何",
    "author": "客户里女子",
    "content": [
      "客户里女子乐广清羸经几年，姹娘相托不论钱。",
      "轻盈妙质归何处，惆怅碧楼红玉钿。"
    ]
  },
  {
    "volume": 866,
    "sequence": 32,
    "title": "湖城厅吟",
    "author": "密陀僧",
    "content": [
      "黄帝上天时，鼎湖元在兹。",
      "七十二玉女，化作黄金芝。"
    ]
  },
  {
    "volume": 866,
    "sequence": 33,
    "title": "谢王轩",
    "author": "西施",
    "content": [
      "妾自吴宫还越国，素衣千载无人识。",
      "当时心比金石坚，今日为君坚不得。"
    ]
  },
  {
    "volume": 866,
    "sequence": 34,
    "title": "附：\\n王轩题西施石诗",
    "author": "王轩",
    "content": [
      "岭上千峰秀，江边细草春。",
      "今逢浣纱石，不见浣纱人。"
    ]
  },
  {
    "volume": 866,
    "sequence": 35,
    "title": "附：\\n轩诗",
    "author": "王轩",
    "content": [
      "佳人去千载，溪山久寂寞。",
      "野水浮白烟，岩花自开落。",
      "猿鸟旧清音，风月闲楼阁。",
      "无语立斜阳，幽情入天幕。"
    ]
  },
  {
    "volume": 866,
    "sequence": 36,
    "title": "西施诗",
    "author": "西施",
    "content": [
      "高花岩外晓相鲜，幽鸟雨中啼不歇。",
      "红云飞过大江西，从此人间怨风月。"
    ]
  },
  {
    "volume": 866,
    "sequence": 37,
    "title": "附：\\n轩诗",
    "author": "王轩",
    "content": [
      "当时计拙笑将军，何事安邦赖美人。",
      "一自仙葩入吴国，从兹越国更无春。"
    ]
  },
  {
    "volume": 866,
    "sequence": 38,
    "title": "西施诗",
    "author": "西施",
    "content": [
      "云霞出没群峰外，鸥鸟浮沈一水间。",
      "一自越兵齐振地，梦魂不到虎丘山。"
    ]
  },
  {
    "volume": 866,
    "sequence": 39,
    "title": "与萧旷冥会诗（甄后留别萧旷）",
    "author": "甄后",
    "content": [
      "玉箸凝腮忆魏宫，朱弦一弄洗清风。",
      "明晨追赏应愁寂，沙渚烟销翠羽空。"
    ]
  },
  {
    "volume": 866,
    "sequence": 40,
    "title": "与萧旷冥会诗（织绡女诗）",
    "author": "织绡女",
    "content": [
      "织绡泉底少欢娱，更劝萧郎尽酒壶。",
      "愁见玉琴弹别鹤，又将清泪滴真珠。"
    ]
  },
  {
    "volume": 866,
    "sequence": 41,
    "title": "与萧旷冥会诗（萧旷答诗）",
    "author": "萧旷",
    "content": [
      "红兰吐艳间夭桃，自喜寻芳数已遭。",
      "珠珮鹊桥从此断，遥天空恨碧云高。"
    ]
  },
  {
    "volume": 866,
    "sequence": 42,
    "title": "五原夜吟",
    "author": "沙碛女子",
    "content": [
      "云鬟消尽转蓬稀，埋骨穷荒失所依。",
      "牧马不嘶沙月白，孤魂空逐雁南飞。"
    ]
  },
  {
    "volume": 866,
    "sequence": 43,
    "title": "与颜濬冥会诗",
    "author": "陈宫妃嫔",
    "content": [
      "秋草荒台响夜蛩，白杨雕尽减悲风。",
      "彩笺曾擘欺江总，绮阁尘清玉树空。",
      "宝阁排云称望仙，五云高艳拥朝天。",
      "清溪犹有当时月，应照琼花绽绮筵。",
      "素魄初圆恨翠娥，繁华浓艳竟如何。",
      "南朝唯有长江水，依旧门前作逝波。",
      "箫管清吟怨丽华，秋江寒月绮窗斜。",
      "惭非后主题笺客，得见临春阁上花。"
    ]
  },
  {
    "volume": 866,
    "sequence": 44,
    "title": "驿楼诵诗",
    "author": "湘中女子",
    "content": [
      "红树醉秋色，碧溪弹夜弦。",
      "佳期不可再，风雨杳如年。"
    ]
  },
  {
    "volume": 866,
    "sequence": 45,
    "title": "赠杨蕴中",
    "author": "薛涛",
    "content": [
      "玉漏声长灯耿耿，东墙西墙时见影。",
      "月明窗外子规啼，忍使孤魂愁夜永。"
    ]
  },
  {
    "volume": 866,
    "sequence": 46,
    "title": "葬后见形诗",
    "author": "张太华",
    "content": [
      "独卧经秋堕鬓蝉，白杨风起不成眠。",
      "寻思往日椒房宠，泪湿夜襟损翠钿。"
    ]
  },
  {
    "volume": 866,
    "sequence": 47,
    "title": "谢李若冲",
    "author": "张太华",
    "content": [
      "符吏匆匆叩夜扃，便随金简出幽冥。",
      "蒙师荐拔恩非浅，领得生神九过经。"
    ]
  },
  {
    "volume": 866,
    "sequence": 48,
    "title": "幽恨诗",
    "author": "安邑坊女",
    "content": [
      "卜得上峡日，秋江风浪多。",
      "巴陵一夜雨，肠断木兰歌。"
    ]
  },
  {
    "volume": 866,
    "sequence": 49,
    "title": "和检诗",
    "author": "韦检亡姬",
    "content": [
      "春雨濛濛不见天，家家门外柳和烟。",
      "如今肠断空垂泪，欢笑重追别有年。"
    ]
  },
  {
    "volume": 866,
    "sequence": 50,
    "title": "附：\\n检悼亡姬诗",
    "author": "韦检",
    "content": [
      "宝剑化龙归碧落，嫦娥随月下黄泉。",
      "一杯酒向青春晚，寂寞书窗恨独眠。"
    ]
  },
  {
    "volume": 866,
    "sequence": 51,
    "title": "梦后自题",
    "author": "韦检",
    "content": [
      "白浪漫漫去不回，浮云飞尽日西颓。",
      "始皇陵上千年树，银鸭金凫也变灰。"
    ]
  },
  {
    "volume": 866,
    "sequence": 52,
    "title": "与夫同咏诗",
    "author": "苏检妻",
    "content": [
      "楚水平如镜，周回白鸟飞。",
      "金陵几多地，一去不知归。"
    ]
  },
  {
    "volume": 866,
    "sequence": 53,
    "title": "与夫同咏诗",
    "author": "苏检",
    "content": [
      "还吴东去过澄城，楼上清风酒半醒。",
      "想得到家春已暮，海棠千树已凋零。"
    ]
  },
  {
    "volume": 866,
    "sequence": 54,
    "title": "冥会诗",
    "author": "宫嫔",
    "content": [
      "争不逢人话此身，此身长夜不知春。",
      "自从国破家亡后，陇上惟添芳草新。",
      "休说人间恨恋多，况逢佳客此相过。",
      "堂中纵有千般乐，争及阳春一曲歌。",
      "幽谷穷花似妾身，纵怀香艳吐无因。",
      "多情公子能相访，应解回风暂借春。",
      "恩情未足晓光催，数朵眠花未得开。",
      "却羡一双金扼臂，得随人世出将来。"
    ]
  },
  {
    "volume": 866,
    "sequence": 55,
    "title": "与谢翱赠答诗",
    "author": "金车美人",
    "content": [
      "阳台后会杳无期，碧树烟深玉漏迟。",
      "半夜香风满庭月，花前空赋别离诗。",
      "相思无路莫相思，风里花开只片时。",
      "惆怅金闺却归去，晓莺啼断绿杨枝。",
      "一纸华笺洒碧云，余香犹在墨犹新。",
      "空添满目凄凉事，不见三山缥缈人。",
      "斜月照衣今夜梦，落花啼鸟去年春。",
      "红闺更有堪愁处，窗上虫丝几上尘。",
      "惆怅佳期一梦中，武陵春色尽成空。",
      "欲知离别偏堪恨，只为音尘两不通。",
      "愁态上眉凝浅绿，泪痕侵脸落轻红。",
      "双轮暂与王孙驻，明日西驰又向东。"
    ]
  },
  {
    "volume": 866,
    "sequence": 56,
    "title": "赠朋诗",
    "author": "魏朋妻",
    "content": [
      "孤坟临清江，每睹白日晚。",
      "松影摇长风，蟾光落岩甸。",
      "故乡千里余，亲戚罕相见。",
      "望望空云山，哀哀泪如霰。",
      "恨为泉台客，复此异乡县。",
      "愿言敦畴昔，勿以弃疵贱。"
    ]
  },
  {
    "volume": 866,
    "sequence": 57,
    "title": "题明月堂二首",
    "author": "刘氏亡妇",
    "content": [
      "蝉鬓惊秋华发新，可怜红隙尽埃尘。",
      "西山一梦何年觉，明月堂前不见人。",
      "玉钩风急响丁东，回首西山似梦中。",
      "明月堂前人不到，庭前一夜老秋风。"
    ]
  },
  {
    "volume": 866,
    "sequence": 58,
    "title": "诗（金陵黄进士梦遇台城故妓，自云今为吴神乐部）",
    "author": "故台城妓",
    "content": [
      "歌罢玉楼月，舞残金缕衣。",
      "匀钿收迸节，敛黛别重闱。",
      "网断蛛犹织，梁春燕不归。",
      "那堪回首处，江步野棠飞。"
    ]
  },
  {
    "volume": 866,
    "sequence": 59,
    "title": "金陵词",
    "author": "故台城妓",
    "content": [
      "宫中细草香红湿，宫内纤腰碧窗泣。",
      "唯有虹梁春燕雏，犹傍珠帘玉钩立。"
    ]
  },
  {
    "volume": 866,
    "sequence": 60,
    "title": "示宋善威",
    "author": "无名女鬼",
    "content": [
      "月落三株树，日映九重天。",
      "良夜欢宴罢，暂别庚申年。"
    ]
  },
  {
    "volume": 866,
    "sequence": 61,
    "title": "诗",
    "author": "无名鬼",
    "content": [
      "江上樯竿一百尺，山中楼台十二重。",
      "山僧楼上望江上，指点樯竿笑杀侬。",
      "仙人未必便仙去，还在人间人不知。",
      "手把白须从两鹿，相逢却问姓名谁。"
    ]
  },
  {
    "volume": 866,
    "sequence": 62,
    "title": "句",
    "author": "秾华",
    "content": [
      "柏堂新成乐未央，回来回去绕裴郎。"
    ]
  },
  {
    "volume": 866,
    "sequence": 63,
    "title": "句",
    "author": "张守中",
    "content": [
      "薄命苏秦频去国，多情潘岳旋兴悲。",
      "今夜若栖芳草径，为传幽意达王孙。"
    ]
  },
  {
    "volume": 866,
    "sequence": 64,
    "title": "句",
    "author": "无名鬼",
    "content": [
      "芫花半落，松风晚清。"
    ]
  }
]