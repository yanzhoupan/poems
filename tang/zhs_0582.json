[
  {
    "volume": 582,
    "sequence": 1,
    "title": "寄山中人",
    "author": "温庭筠",
    "content": [
      "月中一双鹤，石上千尺松。",
      "素琴入爽籁，山酒和春容。",
      "幽瀑有时断，片云无所从。",
      "何事苏门生，携手东南峰。"
    ]
  },
  {
    "volume": 582,
    "sequence": 2,
    "title": "送淮阴孙令之官",
    "author": "温庭筠",
    "content": [
      "隋堤杨柳烟，孤棹正悠然。",
      "萧寺通淮戍，芜城枕楚壖。",
      "鱼盐桥上市，灯火雨中船。",
      "故老青葭岸，先知儒子贤。"
    ]
  },
  {
    "volume": 582,
    "sequence": 3,
    "title": "宿辉公精舍",
    "author": "温庭筠",
    "content": [
      "禅房无外物，清话此宵同。",
      "林彩水烟里，涧声山月中。",
      "橡霜诸壑霁，杉火一炉空。",
      "拥褐寒更彻，心知觉路通。"
    ]
  },
  {
    "volume": 582,
    "sequence": 4,
    "title": "旅泊新津却寄一二知己",
    "author": "温庭筠",
    "content": [
      "维舟息行役，霁景近江村。",
      "并起别离恨，似闻歌吹喧。",
      "高林月初上，远水雾犹昏。",
      "王粲平生感，登临几断魂。"
    ]
  },
  {
    "volume": 582,
    "sequence": 5,
    "title": "赠僧云栖",
    "author": "温庭筠",
    "content": [
      "麈尾与筇杖，几年离石坛。",
      "梵余林雪厚，棋罢岳钟残。",
      "开卷喜先悟，漱瓶知早寒。",
      "衡阳寺前雁，今日到长安。"
    ]
  },
  {
    "volume": 582,
    "sequence": 6,
    "title": "雪夜与友生同宿晓寄近邻",
    "author": "温庭筠",
    "content": [
      "闭门群动息，积雪透疏林。",
      "有客寒方觉，无声晓已深。",
      "正繁闻近雁，并落起栖禽。",
      "寂寞寒塘路，怜君独阻寻。"
    ]
  },
  {
    "volume": 582,
    "sequence": 7,
    "title": "题造微禅师院",
    "author": "温庭筠",
    "content": [
      "夜香闻偈后，岑寂掩双扉。",
      "照竹灯和雪，看松月到衣。",
      "草堂疏磬断，江寺故人稀。",
      "唯忆湘南雨，春风独鸟归。"
    ]
  },
  {
    "volume": 582,
    "sequence": 8,
    "title": "正见寺晓别生公",
    "author": "温庭筠",
    "content": [
      "清晓盥秋水，高窗留夕阴。",
      "初阳到古寺，宿鸟起寒林。",
      "香火有良愿，宦名非素心。",
      "灵山缘未绝，他日重来寻。"
    ]
  },
  {
    "volume": 582,
    "sequence": 9,
    "title": "旅次盱眙县",
    "author": "温庭筠",
    "content": [
      "离离麦擢芒，楚客意偏伤。",
      "波上旅愁起，天边归路长。",
      "孤桡投楚驿，残月在淮樯。",
      "外杜三千里，谁人数雁行。"
    ]
  },
  {
    "volume": 582,
    "sequence": 10,
    "title": "鄠郊别墅寄所知",
    "author": "温庭筠",
    "content": [
      "持颐望平绿，万景集所思。",
      "南塘遇新雨，百草生容姿。",
      "幽鸟不相识，美人如何期。",
      "徒然委摇荡，惆怅春风时。"
    ]
  },
  {
    "volume": 582,
    "sequence": 11,
    "title": "京兆公池上作",
    "author": "温庭筠",
    "content": [
      "稻香山色叠，平野接荒陂。",
      "莲折舟行远，萍多钓下迟。",
      "坏堤泉落处，凉簟雨来时。",
      "京口兵堪用，何因入梦思。"
    ]
  },
  {
    "volume": 582,
    "sequence": 12,
    "title": "卢氏池上遇雨赠同游者",
    "author": "温庭筠",
    "content": [
      "簟翻凉气集，溪上润残棋。",
      "萍皱风来后，荷喧雨到时。",
      "寂寥闲望久，飘洒独归迟。",
      "无限松江恨，烦君解钓丝。"
    ]
  },
  {
    "volume": 582,
    "sequence": 13,
    "title": "题薛昌之所居",
    "author": "温庭筠",
    "content": [
      "所得乃清旷，寂寥常掩关。",
      "独来春尚在，相得暮方还。",
      "花白风露晚，柳青街陌闲。",
      "翠微应有雪，窗外见南山。"
    ]
  },
  {
    "volume": 582,
    "sequence": 14,
    "title": "东归有怀",
    "author": "温庭筠",
    "content": [
      "晴川通野陂，此地昔伤离。",
      "一去迹常在，独来心自知。",
      "鹭眠茭叶折，鱼静蓼花垂。",
      "无限高秋泪，扁舟极路岐。"
    ]
  },
  {
    "volume": 582,
    "sequence": 15,
    "title": "休浣日西掖谒所知",
    "author": "温庭筠",
    "content": [
      "赤墀高阁自从容，玉女窗扉报曙钟。",
      "日丽九门青锁闼，雨晴双阙翠微峰。",
      "毫端蕙露滋仙草，琴上薰风入禁松。",
      "荀令凤池春婉娩，好将余润变鱼龙。"
    ]
  },
  {
    "volume": 582,
    "sequence": 16,
    "title": "博山",
    "author": "温庭筠",
    "content": [
      "博山香重欲成云，锦段机丝妒鄂君。",
      "粉蝶团飞花转影，彩鸳双泳水生纹。",
      "青楼二月春将半，碧瓦千家日未曛。",
      "见说杨朱无限泪，岂能空为路岐分。"
    ]
  },
  {
    "volume": 582,
    "sequence": 17,
    "title": "送卢处士游吴越",
    "author": "温庭筠",
    "content": [
      "羡君东去见残梅，唯有王孙独未回。",
      "吴苑夕阳明古堞，越宫春草上高台。",
      "波生野水雁初下，风满驿楼潮欲来。",
      "试逐渔舟看雪浪，几多江燕荇花开。"
    ]
  },
  {
    "volume": 582,
    "sequence": 18,
    "title": "过新丰",
    "author": "温庭筠",
    "content": [
      "一剑乘时帝业成，沛中乡里到咸京。",
      "寰区已作皇居贵，风月犹含白社情。",
      "泗水旧亭春草遍，千门遗瓦古苔生。",
      "至今留得离家恨，鸡犬相闻落照明。"
    ]
  },
  {
    "volume": 582,
    "sequence": 19,
    "title": "过潼关",
    "author": "温庭筠",
    "content": [
      "地形盘屈带河流，景气澄明是胜游。",
      "十里晓鸡关树暗，一行寒雁陇云愁。",
      "片时无事溪泉好，尽日凝眸岳色秋。",
      "麈尾角巾应旷望，更嗟芳霭隔秦楼。"
    ]
  },
  {
    "volume": 582,
    "sequence": 20,
    "title": "题西平王旧赐屏风",
    "author": "温庭筠",
    "content": [
      "曾向金扉玉砌来，百花鲜湿隔尘埃。",
      "披香殿下樱桃熟，结绮楼前芍药开。",
      "朱鹭已随新卤簿，黄鹂犹湿旧池台。",
      "世间刚有东流水，一送恩波更不回。"
    ]
  },
  {
    "volume": 582,
    "sequence": 21,
    "title": "河中陪帅游亭（一作陪河中节度使游河亭）",
    "author": "温庭筠",
    "content": [
      "倚阑愁立独徘徊，欲赋惭非宋玉才。",
      "满座山光摇剑戟，绕城波色动楼台。",
      "鸟飞天外斜阳尽，人过桥心倒影来。",
      "添得五湖多少恨，柳花飘荡似寒梅。"
    ]
  },
  {
    "volume": 582,
    "sequence": 22,
    "title": "和赵嘏题岳寺",
    "author": "温庭筠",
    "content": [
      "疏钟细响乱鸣泉，客省高临似水天。",
      "岚翠暗来空觉润，涧茶余爽不成眠。",
      "越僧寒立孤灯外，岳月秋当万木前。",
      "张邴宦情何太薄，远公窗外有池莲。"
    ]
  },
  {
    "volume": 582,
    "sequence": 23,
    "title": "苏武庙",
    "author": "温庭筠",
    "content": [
      "苏武魂销汉使前，古祠高树两茫然。",
      "云边雁断胡天月，陇上羊归塞草烟。",
      "回日楼台非甲帐，去时冠剑是丁年。",
      "茂陵不见封侯印，空向秋波哭逝川。"
    ]
  },
  {
    "volume": 582,
    "sequence": 24,
    "title": "送客偶作",
    "author": "温庭筠",
    "content": [
      "石路荒凉接野蒿，西风吹马利如刀。",
      "小桥连驿杨柳晚，废寺入门禾黍高。",
      "鸡犬夕阳喧县市，凫鹥秋水曝城壕。",
      "故山有梦不归去，官树陌尘何太劳。"
    ]
  },
  {
    "volume": 582,
    "sequence": 25,
    "title": "寒食前有怀",
    "author": "温庭筠",
    "content": [
      "万物鲜华雨乍晴，春寒寂历近清明。",
      "残芳荏苒双飞蝶，晓睡朦胧百啭莺。",
      "旧侣不归成独酌，故园虽在有谁耕。",
      "悠然更起严滩恨，一宿东风蕙草生。"
    ]
  },
  {
    "volume": 582,
    "sequence": 26,
    "title": "宿云际寺",
    "author": "温庭筠",
    "content": [
      "白盖微云一径深，东峰弟子远相寻。",
      "苍苔路熟僧归寺，红叶声乾鹿在林。",
      "高阁清香生静境，夜堂疏磬发禅心。",
      "自从紫桂岩前别，不见南能直至今。"
    ]
  },
  {
    "volume": 582,
    "sequence": 27,
    "title": "寄岳州李外郎远",
    "author": "温庭筠",
    "content": [
      "含蘋不语坐持颐，天远楼高宋玉悲。",
      "湖上残棋人散后，岳阳微雨鸟来迟。",
      "早梅犹得回歌扇，春水还应理钓丝。",
      "独有袁宏正憔悴，一樽惆怅落花时。"
    ]
  },
  {
    "volume": 582,
    "sequence": 28,
    "title": "游南塘寄知者",
    "author": "温庭筠",
    "content": [
      "白鸟梳翎立岸莎，藻花菱刺泛微波。",
      "烟光似带侵垂柳，露点如珠落卷荷。",
      "楚水晓凉催客早，杜陵秋思傍蝉多。",
      "镏公不信归心切，听取江楼一曲歌。"
    ]
  },
  {
    "volume": 582,
    "sequence": 29,
    "title": "寄卢生",
    "author": "温庭筠",
    "content": [
      "遗业荒凉近故都，门前堤路枕平湖。",
      "绿杨阴里千家月，红藕香中万点珠。",
      "此地别来双鬓改，几时归去片帆孤。",
      "他年犹拟金貂换，寄语黄公旧酒垆。"
    ]
  },
  {
    "volume": 582,
    "sequence": 30,
    "title": "春日访李十四处士",
    "author": "温庭筠",
    "content": [
      "花深桥转水潺潺，甪里先生自闭关。",
      "看竹已知行处好，望云空得暂时闲。",
      "谁言有策堪经世，自是无钱可买山。",
      "一局残棋千点雨，绿萍池上暮方"
    ]
  },
  {
    "volume": 582,
    "sequence": 31,
    "title": "宿松门寺",
    "author": "温庭筠",
    "content": [
      "白石青崖世界分，卷帘孤坐对氛氲。",
      "林间禅室春深雪，潭上龙堂夜半云。",
      "落月苍凉登阁在，晓钟摇荡隔江闻。",
      "西山旧是经行地，愿漱寒瓶逐领军。"
    ]
  },
  {
    "volume": 582,
    "sequence": 32,
    "title": "咏寒宵",
    "author": "温庭筠",
    "content": [
      "寒宵何耿耿，良宴有余姿。",
      "宝靺徘徊处，熏炉怅望时。",
      "曲琼垂翡翠，斜月到罘罳。",
      "委坠金釭烬，阑珊玉局棋。",
      "话穷犹注睇，歌罢尚持颐。",
      "晻暖遥相属，氛氲积所思。",
      "秦蛾卷衣晚，胡雁度云迟。",
      "上郡归来梦，那知锦字诗。"
    ]
  },
  {
    "volume": 582,
    "sequence": 33,
    "title": "寄渚宫遗民弘里生",
    "author": "温庭筠",
    "content": [
      "柳弱湖堤曲，篱疏水巷深。",
      "酒阑初促席，歌罢欲分襟。",
      "波月欺华烛，汀云润故琴。",
      "镜清花并蒂，床冷簟连心。",
      "荷叠平桥暗，萍稀败舫沉。",
      "城头五通鼓，窗外万家砧。",
      "异县鱼投浪，当年鸟共林。",
      "八行香未灭，千里梦难寻。",
      "未肯睽良愿，空期嗣好音。",
      "他时因咏作，犹得比南金。"
    ]
  },
  {
    "volume": 582,
    "sequence": 34,
    "title": "春尽与友人入裴氏林探渔竿",
    "author": "温庭筠",
    "content": [
      "一径互纡直，茅棘亦已繁。",
      "晴阳入荒竹，暧暧和春园。",
      "倚杖息惭倦，徘徊恋微暄。",
      "历寻婵娟节，剪破苍筤根。",
      "地闭修茎孤，林振余箨翻。",
      "适心在所好，非必寻湘沅。"
    ]
  },
  {
    "volume": 582,
    "sequence": 35,
    "title": "春日",
    "author": "温庭筠",
    "content": [
      "问君何所思，迢递艳阳时。",
      "门静人归晚，墙高蝶过迟。",
      "一双青琐燕，千万绿杨丝。",
      "屏上吴山远，楼中朔管悲。",
      "宝书无寄处，香毂有来期。",
      "草色将林彩，相添入黛眉。"
    ]
  },
  {
    "volume": 582,
    "sequence": 36,
    "title": "洛阳",
    "author": "温庭筠",
    "content": [
      "巩树先春雪满枝，上阳宫柳啭黄鹂。",
      "桓谭未便忘西笑，岂为长安有凤池。"
    ]
  },
  {
    "volume": 582,
    "sequence": 37,
    "title": "题贺知章故居叠韵作",
    "author": "温庭筠",
    "content": [
      "废砌翳薜荔，枯湖无菰蒲。",
      "老媪饱藁草，愚儒输逋租。"
    ]
  },
  {
    "volume": 582,
    "sequence": 38,
    "title": "雨中与李先生期垂钓先后相失，因作叠韵",
    "author": "温庭筠",
    "content": [
      "隔石觅屐迹，西溪迷鸡啼。",
      "小鸟扰晓沼，犁泥齐低畦。"
    ]
  }
]