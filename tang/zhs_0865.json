[
  {
    "volume": 865,
    "sequence": 1,
    "title": "冢上答太宗",
    "author": "慕容垂",
    "content": [
      "我昔胜君昔，君今胜我今。",
      "荣华各异代，何用苦追寻。"
    ]
  },
  {
    "volume": 865,
    "sequence": 2,
    "title": "遗画工诗",
    "author": "释明解",
    "content": [
      "握手不能别，抚膺聊自伤。",
      "痛矣时阴短，悲哉泉路长。",
      "松林惊野吹，荒隧落寒霜。",
      "言离何以赠，留心内典章。"
    ]
  },
  {
    "volume": 865,
    "sequence": 3,
    "title": "夜吟",
    "author": "巴峡鬼",
    "content": [
      "秋径填黄叶，寒摧露草根。",
      "猿声一叫断，客泪数重痕。"
    ]
  },
  {
    "volume": 865,
    "sequence": 4,
    "title": "愧谢诗",
    "author": "河湄鬼",
    "content": [
      "我本邯郸士，祇役死河湄。",
      "不得家人哭，劳君行路悲。"
    ]
  },
  {
    "volume": 865,
    "sequence": 5,
    "title": "掷裴武公诗",
    "author": "介胄鬼",
    "content": [
      "屡策羸骖历乱峋，丛岚映日昼如曛。",
      "长桥驾险浮天汉，危栈通岐触岫云。",
      "却念淮阴空得计，又嗟忠武不堪离。",
      "废兴尽系前生数，休衒英雄勇冠军。"
    ]
  },
  {
    "volume": 865,
    "sequence": 6,
    "title": "死后诗",
    "author": "李叔霁",
    "content": [
      "忽作无期别，沈冥恨有余。",
      "长安虽不远，无信可传书。"
    ]
  },
  {
    "volume": 865,
    "sequence": 7,
    "title": "洋州馆夜吟",
    "author": "窦裕",
    "content": [
      "门依楚水岸，身寄洋州馆。",
      "望月独相思，尘襟泪痕满。"
    ]
  },
  {
    "volume": 865,
    "sequence": 8,
    "title": "献元载",
    "author": "书生",
    "content": [
      "城东城西旧居处，城里飞花乱如絮。",
      "海燕衔泥欲下来，屋里无人却飞去。"
    ]
  },
  {
    "volume": 865,
    "sequence": 9,
    "title": "诗二首",
    "author": "虎丘石壁鬼",
    "content": [
      "虎丘石壁鬼高松多悲风，萧萧清且哀。",
      "南山接幽垅，幽垅空崔嵬。",
      "白日徒昭昭，不照长夜台。",
      "虽知生者乐，魂魄安能回。",
      "况复念所亲，恸哭心肝摧。",
      "恸哭更何言，哀哉复哀哉。",
      "神仙不可学，形化空游魂。",
      "白日非我朝，青松为我门。",
      "虽复隔幽显，犹知念子孙。",
      "何以遣悲惋，万物归其根。",
      "寄语世上人，莫厌临芳尊。",
      "庄生问枯骨，三乐成虚言。"
    ]
  },
  {
    "volume": 865,
    "sequence": 10,
    "title": "祭后见石上诗",
    "author": "虎丘石壁鬼",
    "content": [
      "虎丘石壁鬼幽明虽异路，平昔忝攻文。",
      "欲知潜昧处，山北两孤坟。"
    ]
  },
  {
    "volume": 865,
    "sequence": 11,
    "title": "咏浮云",
    "author": "陆凭",
    "content": [
      "虚虚复空空，瞬息天地中。",
      "假合成此像，吾亦非吾躬。"
    ]
  },
  {
    "volume": 865,
    "sequence": 12,
    "title": "呈李续",
    "author": "韩弇",
    "content": [
      "我有敌国雠，无人可为雪。",
      "每至秦陇头，游魂自呜咽。"
    ]
  },
  {
    "volume": 865,
    "sequence": 13,
    "title": "和崔侍御",
    "author": "尉佗",
    "content": [
      "千岁荒台隳路隅，一烦太守重椒涂。",
      "感君拂拭意何极，赠尔美妇与明珠。"
    ]
  },
  {
    "volume": 865,
    "sequence": 14,
    "title": "赠窦丞",
    "author": "刘溉",
    "content": [
      "冥路杳杳人不知，不用苦说使人悲。",
      "喜得逢君传家信，后会茫茫何处期。"
    ]
  },
  {
    "volume": 865,
    "sequence": 15,
    "title": "叙幽冤",
    "author": "郑琼罗",
    "content": [
      "痛填心兮不能语，寸断肠兮诉何处。",
      "春生万物妾不生，更恨香魂不相遇。"
    ]
  },
  {
    "volume": 865,
    "sequence": 16,
    "title": "过台城感旧",
    "author": "沈青箱",
    "content": [
      "六代旧山川，兴亡几百年。",
      "繁华今寂寞，朝市昔喧阗。",
      "夜月琉璃水，春风卵色天。",
      "伤时与怀古，垂泪国门前。"
    ]
  },
  {
    "volume": 865,
    "sequence": 17,
    "title": "诗",
    "author": "襄阳举人",
    "content": [
      "流水涓涓芹努芽，织乌西飞客还家。",
      "荒村无人作寒食，殡宫空对棠梨花。"
    ]
  },
  {
    "volume": 865,
    "sequence": 18,
    "title": "踏歌",
    "author": "河中鬼",
    "content": [
      "河水流溷溷，山头种荞麦。",
      "两个胡孙门底来，东家阿嫂决一百。"
    ]
  },
  {
    "volume": 865,
    "sequence": 19,
    "title": "题少陵别墅",
    "author": "萧微",
    "content": [
      "新构茅斋野涧东，松楸交影足悲风。",
      "人间岁月如流水，何事频行此路中。"
    ]
  },
  {
    "volume": 865,
    "sequence": 20,
    "title": "梦张垂赠诗",
    "author": "张省躬",
    "content": [
      "戚戚复戚戚，秋堂百年色。",
      "而我独茫茫，荒郊遇寒食。"
    ]
  },
  {
    "volume": 865,
    "sequence": 21,
    "title": "秋月联句",
    "author": "商山三丈夫",
    "content": [
      "商山三丈夫秋月圆如镜，__王步兵秋风利似刀。",
      "__萧中郎秋云轻比絮，__梁璟秋草细如毛。",
      "__诸葛长史"
    ]
  },
  {
    "volume": 865,
    "sequence": 22,
    "title": "天明联句",
    "author": "佚名",
    "content": [
      "幽树高高影，__萧中郎山花寂寂香。",
      "__王步兵山天遥历历，__诸葛长史山水急汤汤。",
      "__梁璟"
    ]
  },
  {
    "volume": 865,
    "sequence": 23,
    "title": "赠张珽",
    "author": "郑適",
    "content": [
      "昔为吟风啸月人，今为吟风啸月身。",
      "冢坏路边吟啸罢，安知今日又劳神。"
    ]
  },
  {
    "volume": 865,
    "sequence": 24,
    "title": "西轩诗",
    "author": "甘露寺鬼",
    "content": [
      "赵壹能为赋，邹阳解献书。",
      "可惜西江水，不救辙中鱼。",
      "伟哉横海鳞，壮矣垂天翼。",
      "一旦失风水，翻为蝼蚁食。",
      "功遂侔昔人，保退无智力。",
      "既涉太行险，兹路信难陟。",
      "握里龙蛇纸上鸾，逡巡千幅不将难。",
      "顾云已往罗隐耄，更有何人逞笔端。"
    ]
  },
  {
    "volume": 865,
    "sequence": 25,
    "title": "降巫诗",
    "author": "邵谒",
    "content": [
      "青山山下少年郎，失意当时别故乡。",
      "惆怅不堪回首望，隔溪遥见旧书堂。"
    ]
  },
  {
    "volume": 865,
    "sequence": 26,
    "title": "赠雷殿直",
    "author": "石恪",
    "content": [
      "衡阳去此正三年，一路程途甚坦然。",
      "深邃门墙三楚外，清风池馆五峰前。",
      "西边市井来商客，东岸汀洲簇钓船。",
      "公退只应无别事，朱陵后洞看神仙。"
    ]
  },
  {
    "volume": 865,
    "sequence": 27,
    "title": "吟",
    "author": "富春沙际鬼",
    "content": [
      "富春沙际鬼陊江三十年，潮打形骸朽。",
      "家人都不知，何处奠杯酒。"
    ]
  },
  {
    "volume": 865,
    "sequence": 28,
    "title": "又吟",
    "author": "富春沙际鬼",
    "content": [
      "富春沙际鬼莫问我姓名，向君言亦空。",
      "潮生沙骨冷，魂魄悲秋风。"
    ]
  },
  {
    "volume": 865,
    "sequence": 29,
    "title": "献高骈",
    "author": "赵z7",
    "content": [
      "田我昔胜君昔，君今胜我今。",
      "人生一世事，何用苦相侵。"
    ]
  }
]