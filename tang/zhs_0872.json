[
  {
    "volume": 872,
    "sequence": 1,
    "title": "广州三樵歌",
    "author": "无名氏",
    "content": [
      "奉敕追三樵，随侯傍道走。",
      "回头语李郎，唤取尔朱九。"
    ]
  },
  {
    "volume": 872,
    "sequence": 2,
    "title": "三御史咏",
    "author": "无名氏",
    "content": [
      "韦子凝而密，任生直且狂。",
      "可怜元福庆，也学坐凝床。"
    ]
  },
  {
    "volume": 872,
    "sequence": 3,
    "title": "台中里行咏",
    "author": "无名氏",
    "content": [
      "柱下虽为史，台中未是官。",
      "何时闻必也，早晚见任端。"
    ]
  },
  {
    "volume": 872,
    "sequence": 4,
    "title": "讥裴休",
    "author": "无名氏",
    "content": [
      "赵氏儿皆尼氏女，师翁儿即晋公儿。",
      "却教术士难推算，胎月分张与阿谁。"
    ]
  },
  {
    "volume": 872,
    "sequence": 5,
    "title": "嘲四相（宣宗时曹确、杨收、徐商、路岩同秉政）",
    "author": "无名氏",
    "content": [
      "确确无余事，钱财总被收。",
      "商人都不管，货赂几时休。"
    ]
  },
  {
    "volume": 872,
    "sequence": 6,
    "title": "放榜诗（太和八年放榜，进士多贫士）",
    "author": "无名氏",
    "content": [
      "乞儿还有大通年，三十三人碗杖全。",
      "薛庶准前骑瘦马，范酂依旧盖番毡。"
    ]
  },
  {
    "volume": 872,
    "sequence": 7,
    "title": "改魏扶诗",
    "author": "无名氏",
    "content": [
      "叶落满庭阴，朱门试院深。",
      "昔年辛苦地，今日负前心。"
    ]
  },
  {
    "volume": 872,
    "sequence": 8,
    "title": "嘲举子骑驴",
    "author": "无名氏",
    "content": [
      "今年敕下尽骑驴，短轴长鞦满九衢。",
      "清瘦儿郎犹自可，就中愁杀郑昌图。"
    ]
  },
  {
    "volume": 872,
    "sequence": 9,
    "title": "嘲崔垂休",
    "author": "无名氏",
    "content": [
      "慈恩塔下亲泥壁，滑腻光华玉不如。",
      "何事博陵崔四十，金陵腿上逞欧书。"
    ]
  },
  {
    "volume": 872,
    "sequence": 10,
    "title": "嘲主司崔澹",
    "author": "无名氏",
    "content": [
      "主司何事厌吾王，解把黄巢比武王。"
    ]
  },
  {
    "volume": 872,
    "sequence": 11,
    "title": "朝士戏任毂",
    "author": "无名氏",
    "content": [
      "云林应讶鹤书迟，自入京来探事宜。",
      "从此见山须合眼，被山相赚已多时。"
    ]
  },
  {
    "volume": 872,
    "sequence": 12,
    "title": "题房鲁题名后",
    "author": "无名氏",
    "content": [
      "姚家新婿是房郎，未解芳颜意欲狂。",
      "见说正调穿羽箭，莫教射破寺家墙。"
    ]
  },
  {
    "volume": 872,
    "sequence": 13,
    "title": "洛阳人嘲跋异",
    "author": "无名氏",
    "content": [
      "赫赫洛下，唯说异画。",
      "张氏出头，跋异无价。"
    ]
  },
  {
    "volume": 872,
    "sequence": 14,
    "title": "又嘲",
    "author": "无名氏",
    "content": [
      "李生来，跋君怕。",
      "不意今日却增价，不画罗汉画驼马。"
    ]
  },
  {
    "volume": 872,
    "sequence": 15,
    "title": "蜀选人嘲韩昭",
    "author": "无名氏",
    "content": [
      "嘉眉邛蜀，侍郎骨肉。",
      "导江青城，侍郎情亲。",
      "果阆二州，侍郎自留。",
      "巴蓬集壁，侍郎不识。"
    ]
  },
  {
    "volume": 872,
    "sequence": 16,
    "title": "嘲伛偻人",
    "author": "无名氏",
    "content": [
      "拄杖欲似乃，播笏还似及。",
      "逆风荡雨行，面干顶额湿。",
      "著衣床上坐，肚缓脊皮急。",
      "城门尔许高，故自匍匐入。"
    ]
  },
  {
    "volume": 872,
    "sequence": 17,
    "title": "曲中唱语",
    "author": "无名氏",
    "content": [
      "张公吃酒李公颠，盛六生儿郑九怜。",
      "舍下雄鸡伤一德，南头小凤纳三千。"
    ]
  },
  {
    "volume": 872,
    "sequence": 18,
    "title": "改唱",
    "author": "无名氏",
    "content": [
      "张公吃酒李公颠，盛六生儿郑九怜。",
      "舍下雄鸡失一足，街头小福拉三拳。"
    ]
  },
  {
    "volume": 872,
    "sequence": 19,
    "title": "街中又唱",
    "author": "无名氏",
    "content": [
      "莫将庞大作荍团，庞大皮中的不干。",
      "不怕凤凰当额打，更将鸡脚用筋缠。"
    ]
  },
  {
    "volume": 872,
    "sequence": 20,
    "title": "吹火诗（前首邻人作，后首效作）",
    "author": "无名氏",
    "content": [
      "吹火朱唇动，添薪玉腕斜。",
      "遥看烟里面，大似雾中化。",
      "吹火青唇动，添薪黑腕斜。",
      "遥看烟里面，恰似鸠盘荼。"
    ]
  },
  {
    "volume": 872,
    "sequence": 21,
    "title": "刘黑闼解嘲人语",
    "author": "无名氏",
    "content": [
      "水恶，头如镰杓尾如凿，河里搦鱼无僻错。",
      "（嘲水恶鸟）骆驼，项曲绿蹄，被他负物多。",
      "（嘲骆驼）"
    ]
  },
  {
    "volume": 872,
    "sequence": 22,
    "title": "村人学解嘲人语",
    "author": "无名氏",
    "content": [
      "绵绢，割两耳，只有面。"
    ]
  },
  {
    "volume": 872,
    "sequence": 23,
    "title": "嘲刘师老",
    "author": "无名氏",
    "content": [
      "大府朝天升穆老，尚书倒地落刘郎。"
    ]
  },
  {
    "volume": 872,
    "sequence": 24,
    "title": "嘲郑薰",
    "author": "无名氏",
    "content": [
      "主司头脑太冬烘，错认颜标作鲁公。"
    ]
  },
  {
    "volume": 872,
    "sequence": 25,
    "title": "嘲蒋蟠金丹",
    "author": "无名氏",
    "content": [
      "张鹄只消千驮绢，蒋蟠惟用一丸丹。"
    ]
  },
  {
    "volume": 872,
    "sequence": 26,
    "title": "注苗张二进士题名",
    "author": "无名氏",
    "content": [
      "一双前进士，两个阿孩儿。"
    ]
  },
  {
    "volume": 872,
    "sequence": 27,
    "title": "袁州人谑彭伉",
    "author": "无名氏",
    "content": [
      "湛贲及第，彭伉落驴。"
    ]
  },
  {
    "volume": 872,
    "sequence": 28,
    "title": "洛中人语",
    "author": "无名氏",
    "content": [
      "昔娄师德园，今袁德师楼。"
    ]
  },
  {
    "volume": 872,
    "sequence": 29,
    "title": "嘲毛炳、彭会",
    "author": "无名氏",
    "content": [
      "彭生作赋茶三片，毛氏传诗酒半升。"
    ]
  },
  {
    "volume": 872,
    "sequence": 30,
    "title": "右威卫嘲语",
    "author": "无名氏",
    "content": [
      "门缘御史塞，厅被校书侵。"
    ]
  },
  {
    "volume": 872,
    "sequence": 31,
    "title": "南唐伶人献先主词",
    "author": "无名氏",
    "content": [
      "惟愿普天多瑞庆，柳条结絮鹅双生。"
    ]
  },
  {
    "volume": 872,
    "sequence": 32,
    "title": "闽伶官戏主延政语",
    "author": "无名氏",
    "content": [
      "只闻有泗州和尚，不见有五县天子。"
    ]
  },
  {
    "volume": 872,
    "sequence": 33,
    "title": "言志",
    "author": "无名氏",
    "content": [
      "腰缠十万贯，骑鹤上扬州。"
    ]
  }
]