[
  {
    "volume": 867,
    "sequence": 1,
    "title": "浑家门客联句",
    "author": "佚名",
    "content": [
      "自与浑家邻，馨香遂满身。",
      "无心好清静，人用去灰尘。",
      "__麻大终朝每去依烟火，春至还归养子孙。",
      "__和且耶曾向苻王笔端坐，尔来求食浑家门。",
      "__和且耶"
    ]
  },
  {
    "volume": 867,
    "sequence": 2,
    "title": "长须国驸马咏妻",
    "author": "长须国驸马",
    "content": [
      "长须国驸马花无叶不妍，女无须亦丑。",
      "丈人试遣惣无，未必不如惣有。"
    ]
  },
  {
    "volume": 867,
    "sequence": 3,
    "title": "原陵老翁吟",
    "author": "原陵老翁",
    "content": [
      "野田荆棘春，闺阁绮罗新。",
      "出没头上日，生死眼前人。",
      "欲知我家在何处，北邙松柏正为邻。",
      "洛阳女儿罗绮多，无奈孤翁老去何，奈尔何。",
      "正色鸿焘，神思化伐。",
      "穹施后承，光负玄设。",
      "呕沦吐萌，垠倪散截。",
      "迷肠郗曲，雨对零霾曀。",
      "雀毁龟水，健驰御屈。",
      "拿尾研动。",
      "袾袾哳哳。",
      "氵曶用秘功，以岭以穴。",
      "柂薪伐药，莽榤万茁。",
      "呕律则祥，佛伦惟萨。",
      "牡虚无有，颐咽蕊屑。",
      "肇素未来，晦明兴灭。",
      "（狐书一）五行七曜，成此闰余。",
      "上帝降灵，岁且涒徐。",
      "蛇蜕其皮，吾亦神摅。",
      "九九六六，束身天除。",
      "何以充喉，吐纳太虚。",
      "何以蔽踝，霞袂云袽。",
      "哀尔浮生，栉比荒墟。",
      "吾复丽气，还形之初。",
      "在帝左右，道济忽诸。",
      "（狐书二）"
    ]
  },
  {
    "volume": 867,
    "sequence": 4,
    "title": "述怀",
    "author": "严含质",
    "content": [
      "昔为仙子今为虎，流落阴崖足风雨。",
      "更将斑毳被余身，千载空山万般苦。"
    ]
  },
  {
    "volume": 867,
    "sequence": 5,
    "title": "题壁",
    "author": "严含质",
    "content": [
      "下玄八千亿甲子，丹飞先生严含质。",
      "谪下中天被斑革，六千甲子。",
      "血食涧饮厕猿狖，下浊界。",
      "景云元纪升太一。"
    ]
  },
  {
    "volume": 867,
    "sequence": 6,
    "title": "无题",
    "author": "李微",
    "content": [
      "偶因狂疾成殊类，灾患相仍不可逃。",
      "今日爪牙谁敢敌，当时声迹共相高。",
      "我为异物蓬茅下，君已乘轺气势豪。",
      "此夕溪山对明月，不成长啸但成嗥。"
    ]
  },
  {
    "volume": 867,
    "sequence": 7,
    "title": "维扬空庄四怪联句",
    "author": "佚名",
    "content": [
      "齐纨鲁缟如霜雪，寥亮高声予所发。",
      "__故杵嘉宾良会清夜时，煌煌灯烛我能持。",
      "__灯台清冷之泉候朝汲，桑绠相牵常出入。",
      "__水桶爨薪贮泉相煎熬，充他口腹我为劳。",
      "__破铛"
    ]
  },
  {
    "volume": 867,
    "sequence": 8,
    "title": "柳藏经二绝句",
    "author": "柳藏经",
    "content": [
      "寒水停园沼，秋池满败荷。",
      "杜门穷典籍，所得事今多。",
      "谁谓三才贵，余观万化同。",
      "心虚嫌蠹食，年老怯狂风。"
    ]
  },
  {
    "volume": 867,
    "sequence": 9,
    "title": "太白山魔诳道士诗",
    "author": "佚名",
    "content": [
      "三秋稽颡叩真灵，龙虎交时金液成。",
      "绛雪既凝身可度，蓬壶顶上彩云生。"
    ]
  },
  {
    "volume": 867,
    "sequence": 10,
    "title": "金缶魅诗",
    "author": "佚名",
    "content": [
      "色分蓝叶青，声比磬中鸣。",
      "七月初七夜，吾当示汝形。"
    ]
  },
  {
    "volume": 867,
    "sequence": 11,
    "title": "东阳夜怪诗（安智高咏聚雪为山）",
    "author": "佚名",
    "content": [
      "谁家扫雪满庭前，万壑千峰在一拳。",
      "吾心不觉侵衣冷，曾向此中居几年。"
    ]
  },
  {
    "volume": 867,
    "sequence": 12,
    "title": "东阳夜怪诗（安智高病中自述二首）",
    "author": "佚名",
    "content": [
      "拥褐藏名无定踪，流沙千里度衰容。",
      "传得南宗心地后，此身应便老双峰。",
      "为有阎浮珍重因，远离西国赴咸秦。",
      "自从无力休行道，且作头陀不系身。"
    ]
  },
  {
    "volume": 867,
    "sequence": 13,
    "title": "东阳夜怪诗（卢倚马寄同侣二首）",
    "author": "佚名",
    "content": [
      "长安城东洛阳道，车轮不息尘浩浩。",
      "争利贪前竞著鞭，相逢尽是尘中老。",
      "日晚长川不计程，离群独步不能鸣。",
      "赖有青青河畔草，春来犹得慰羁情。"
    ]
  },
  {
    "volume": 867,
    "sequence": 14,
    "title": "东阳夜怪诗（敬去文咏雪献曹州房）",
    "author": "佚名",
    "content": [
      "爱此飘飖六出公，轻琼冷絮舞长空。",
      "当时正逐秦丞相，腾踯川原喜北风。"
    ]
  },
  {
    "volume": 867,
    "sequence": 15,
    "title": "东阳夜怪诗（敬去文言志二首）",
    "author": "佚名",
    "content": [
      "事君同乐义同忧，那校糟糠满志休。",
      "不是守株空待兔，终当逐鹿出林丘。",
      "少年长负饥鹰用，内顾曾无宠鹤心。",
      "秋草驱除思去宇，平原毛血兴从禽。"
    ]
  },
  {
    "volume": 867,
    "sequence": 16,
    "title": "东阳夜怪诗（奚锐金近作三首）",
    "author": "佚名",
    "content": [
      "舞镜争鸾彩，临场定鹘拳。",
      "正思仙仗日，翘首仰楼前。",
      "养斗形如木，迎春质似泥。",
      "信如风雨在，何惮迹卑栖。",
      "为脱田文难，常怀纪渻恩。",
      "欲知疏野态，霜晓叫荒村。"
    ]
  },
  {
    "volume": 867,
    "sequence": 17,
    "title": "东阳夜怪诗",
    "author": "佚名",
    "content": [
      "乱鲁负虚名，游秦感宁生。",
      "候惊丞相喘，用识葛卢鸣。",
      "黍稷滋农具，轩车乏道情。",
      "近来筋力退，一志在归耕。"
    ]
  },
  {
    "volume": 867,
    "sequence": 18,
    "title": "东阳夜怪诗",
    "author": "佚名",
    "content": [
      "为惭食肉主恩深，日晏蟠蜿卧锦衾。",
      "且学志人知白黑，那将好爵动吾心。"
    ]
  },
  {
    "volume": 867,
    "sequence": 19,
    "title": "东阳夜怪诗（胃藏瓠题旧业诗）",
    "author": "佚名",
    "content": [
      "鸟鼠是家川，周王昔猎贤。",
      "一从离子卯，应见海桑田。"
    ]
  },
  {
    "volume": 867,
    "sequence": 20,
    "title": "田四郎求婚联句",
    "author": "佚名",
    "content": [
      "一点红裳出翠微，秋天云静月离离。",
      "__田四郎天曹使者徒回首，何不从他九族卑。",
      "__(堂上人)"
    ]
  },
  {
    "volume": 867,
    "sequence": 21,
    "title": "黑驹别卢传素诗",
    "author": "佚名",
    "content": [
      "既食丈人粟，又饱丈人刍。",
      "今日相偿了，永离三恶途。"
    ]
  },
  {
    "volume": 867,
    "sequence": 22,
    "title": "笔精诗",
    "author": "佚名",
    "content": [
      "昔荷蒙恬惠，寻遭仲叔投。",
      "夫君不指使，何处觅银钩。",
      "学问从君有，诗书自我传。",
      "须知王逸少，名价动千年。",
      "能令音信通千里，解致龙蛇运八行。",
      "惆怅江生不相赏，应缘自负好文章。"
    ]
  },
  {
    "volume": 867,
    "sequence": 23,
    "title": "二斑与宁茵赋诗",
    "author": "佚名",
    "content": [
      "晓读云水静，夜吟山月高。",
      "焉能履虎尾，岂用学牛刀。",
      "__宁茵但得居林啸，焉能当路蹲。",
      "渡河何所适，终是怯刘琨。",
      "__斑寅无非悲甯戚，终是怯庖丁。",
      "若遇龚为守，蹄涔向北溟。",
      "__斑特"
    ]
  },
  {
    "volume": 867,
    "sequence": 24,
    "title": "白田獭魅别村女诗",
    "author": "佚名",
    "content": [
      "潮来逐潮上，潮落在空滩。",
      "有来终有去，情易复情难。",
      "肠断肠中子，明月秋江寒。"
    ]
  },
  {
    "volume": 867,
    "sequence": 25,
    "title": "邢君才旧宅三怪诗",
    "author": "铁铫",
    "content": [
      "昔日炎炎徒自知，今无烽灶欲何为。",
      "可怜国柄全无用，曾见家人下第时。"
    ]
  },
  {
    "volume": 867,
    "sequence": 26,
    "title": "邢君才旧宅三怪诗",
    "author": "破笛",
    "content": [
      "当时得意气填心，一曲君前直万金。",
      "今日不如庭下竹，风来犹得学龙吟。"
    ]
  },
  {
    "volume": 867,
    "sequence": 27,
    "title": "邢君才旧宅三怪诗",
    "author": "秃帚",
    "content": [
      "头焦鬓秃但心存，力尽尘埃不复论。",
      "莫笑今来同腐草，曾经终日扫朱门。"
    ]
  },
  {
    "volume": 867,
    "sequence": 28,
    "title": "维扬少年与孟氏赠答诗（孟氏游家园作）",
    "author": "孟氏",
    "content": [
      "可惜春时节，依然独自游。",
      "无端两行泪，长只对花流。"
    ]
  },
  {
    "volume": 867,
    "sequence": 29,
    "title": "维扬少年与孟氏赠答诗（孟氏赠答少年）",
    "author": "孟氏",
    "content": [
      "谁家少年儿，心中暗自欺。",
      "不道终不可，可即恐郎知。"
    ]
  },
  {
    "volume": 867,
    "sequence": 30,
    "title": "维扬少年与孟氏赠答诗（少年答孟氏）",
    "author": "少年",
    "content": [
      "神女得张硕，文君遇长卿。",
      "逢时两相得，聊足慰多情。"
    ]
  },
  {
    "volume": 867,
    "sequence": 31,
    "title": "胡志忠题户",
    "author": "佚名",
    "content": [
      "恃勇祸必婴，恃强势必倾。",
      "胡为万金子，而与恶物争。",
      "休将逝魄趋府庭，止于此馆归冥冥。"
    ]
  },
  {
    "volume": 867,
    "sequence": 32,
    "title": "高侍郎诗",
    "author": "佚名",
    "content": [
      "危冠高袖楚宫妆，独步闲庭逐夜凉。",
      "自把玉簪敲砌竹，清歌一曲月如霜。"
    ]
  },
  {
    "volume": 867,
    "sequence": 33,
    "title": "吕氏宅妖誓师词",
    "author": "佚名",
    "content": [
      "天马斜飞度三止，上将横行击四方。",
      "辎车直入无回翔，六甲次第不乖行。"
    ]
  },
  {
    "volume": 867,
    "sequence": 34,
    "title": "袁少年诗（猿）",
    "author": "佚名",
    "content": [
      "风波千里阔，台榭半天高。",
      "此兴将何比，身知插羽毛。",
      "峰峦多秀色，松桂足清声。",
      "自有山林趣，全忘城阙情。",
      "罗浮南海外，昔日已闻之。",
      "千里来游览，幽情我自知。"
    ]
  },
  {
    "volume": 867,
    "sequence": 35,
    "title": "东柯院妖谑杜令",
    "author": "佚名",
    "content": [
      "虽共蒿兰伍，南朝有宗祖。",
      "莫打绿袍人，空中且歌舞。",
      "堪怜木边土，非儿不似女。",
      "瘦马上高山，登临何自苦。"
    ]
  },
  {
    "volume": 867,
    "sequence": 36,
    "title": "嵩山小儿吟",
    "author": "佚名",
    "content": [
      "我本长生深山内，更何入他不二门。",
      "争如访取旧时伴，休更朝夕劳神魂。"
    ]
  },
  {
    "volume": 867,
    "sequence": 37,
    "title": "鱼腹丹书",
    "author": "佚名",
    "content": [
      "九登龙门山，三饮太湖水。",
      "毕竟不成龙，命负张胡子。"
    ]
  },
  {
    "volume": 867,
    "sequence": 38,
    "title": "鱼身字",
    "author": "佚名",
    "content": [
      "三度过海，两度上汉。",
      "行至勒漠，命属柏君。"
    ]
  },
  {
    "volume": 867,
    "sequence": 39,
    "title": "马作人语",
    "author": "佚名",
    "content": [
      "芦荻花，此花开后路无家。"
    ]
  },
  {
    "volume": 867,
    "sequence": 40,
    "title": "孙长史女与焦封赠答诗",
    "author": "孙长史女",
    "content": [
      "妾失鸳鸯伴，君方萍梗游。",
      "少年欢醉后，只恐苦相留。",
      "心常名宦外，终不耻狂游。",
      "误入桃源里，仙家争肯留。",
      "鹊桥织女会，也是不多时。",
      "今日送君处，羞言连理枝。",
      "但保同心结，无劳织锦诗。",
      "苏秦求富贵，自有一回时。"
    ]
  },
  {
    "volume": 867,
    "sequence": 41,
    "title": "石瓮寺灯魅诗",
    "author": "佚名",
    "content": [
      "凉风暮起骊山空，长生殿锁霜叶红。",
      "朝来试入华清宫，分明忆得开元中。",
      "金殿不胜秋，月斜石楼冷。",
      "谁是相顾人，褰帷吊孤影。",
      "烟灭石楼空，悠悠永夜中。",
      "虚心怯秋雨，艳质畏飘风。",
      "向壁残花碎，侵阶坠叶红。",
      "还如失群鹤，饮恨在雕笼。"
    ]
  },
  {
    "volume": 867,
    "sequence": 42,
    "title": "洛下女郎歌（红裳人）",
    "author": "佚名",
    "content": [
      "皎洁玉颜胜白雪，况乃当年对风月。",
      "沈吟不敢怨春风，自叹容华暗消歇。"
    ]
  },
  {
    "volume": 867,
    "sequence": 43,
    "title": "洛下女郎歌（白衣人）",
    "author": "佚名",
    "content": [
      "绛衣披拂露盈盈，淡染胭脂一朵轻。",
      "自恨红颜留不住，莫怨春风道薄情。"
    ]
  },
  {
    "volume": 867,
    "sequence": 44,
    "title": "袁长官女诗（摘萱草吟）",
    "author": "佚名",
    "content": [
      "彼见是忘忧，此看同腐草。",
      "青山与白云，方展我怀抱。"
    ]
  },
  {
    "volume": 867,
    "sequence": 45,
    "title": "袁长官女诗（题峡山僧壁）",
    "author": "佚名",
    "content": [
      "刚被恩情役此心，无端变化几湮沈。",
      "不如逐伴归山去，长笑一声烟雾深。"
    ]
  },
  {
    "volume": 867,
    "sequence": 46,
    "title": "真符女与申屠澄赠和诗（澄赠）",
    "author": "佚名",
    "content": [
      "一尉惭梅福，三年愧孟光。",
      "此情何所喻，川上有鸳鸯。"
    ]
  },
  {
    "volume": 867,
    "sequence": 47,
    "title": "真符女与申屠澄赠和诗（女和）",
    "author": "佚名",
    "content": [
      "琴瑟情虽重，山林志自深。",
      "常忧时节变，辜负百年心。"
    ]
  },
  {
    "volume": 867,
    "sequence": 48,
    "title": "夭桃诗",
    "author": "佚名",
    "content": [
      "铅华久御向人间，欲舍铅华更惨颜。",
      "纵有青丘吟夜月，无因重照旧云鬟。"
    ]
  },
  {
    "volume": 867,
    "sequence": 49,
    "title": "青衣春条诗",
    "author": "佚名",
    "content": [
      "幽室锁妖艳，无人兰蕙芳。",
      "春风三十载，不尽罗衣香。"
    ]
  },
  {
    "volume": 867,
    "sequence": 50,
    "title": "明器婢诗",
    "author": "佚名",
    "content": [
      "独持巾栉掩玄关，小帐无人烛影残。",
      "昔日罗衣今化尽，白杨风起陇头寒。"
    ]
  },
  {
    "volume": 867,
    "sequence": 51,
    "title": "妙香词",
    "author": "佚名",
    "content": [
      "劝君酒莫辞，花落抛旧枝。",
      "只有北邙山下月，清光到死也相随。"
    ]
  },
  {
    "volume": 867,
    "sequence": 52,
    "title": "庐山女赠朱朴（鲤鱼）",
    "author": "佚名",
    "content": [
      "但持冰洁心，不识风霜冷。",
      "任是怀礼容，无人顾形影。",
      "知君久积池塘梦，遣我方思变动来。",
      "操执若同颜叔子，今宵宁免泪盈腮。"
    ]
  },
  {
    "volume": 867,
    "sequence": 53,
    "title": "青萝帐女赠穆郎（榕树）",
    "author": "佚名",
    "content": [
      "团圆今夕色光辉，结了同心翠带垂。",
      "此后莫教尘点染，他年长照岁寒姿。"
    ]
  },
  {
    "volume": 867,
    "sequence": 54,
    "title": "褰帐",
    "author": "佚名",
    "content": [
      "揉蓝绿色曲尘开，静见三星入坐来。",
      "桂影已圆攀折后，子孙长作栋梁材。"
    ]
  },
  {
    "volume": 867,
    "sequence": 55,
    "title": "题碧花笺",
    "author": "佚名",
    "content": [
      "珠露素中书缱绻，青萝帐里寄鸳鸯。",
      "自怜孤影清秋夕，洒泪裴回滴冷光。"
    ]
  },
  {
    "volume": 867,
    "sequence": 56,
    "title": "白蘋洲碧衣女子吟",
    "author": "佚名",
    "content": [
      "碧水色堪染，白莲香正浓。",
      "分飞俱有恨，此别几时逢。",
      "藕隐玲珑玉，花藏缥缈容。",
      "何当假双翼，声影暂相从。"
    ]
  },
  {
    "volume": 867,
    "sequence": 57,
    "title": "新林驿女吟示欧阳训（生飞虫）",
    "author": "佚名",
    "content": [
      "月明阶悄悄，影只腰身小。",
      "谁是鶱翔人，愿为比翼鸟。"
    ]
  },
  {
    "volume": 867,
    "sequence": 58,
    "title": "击盘歌送欧阳训酒",
    "author": "佚名",
    "content": [
      "飞燕身轻未是轻，枉将弱质在岩扃。",
      "今来不得同鸳枕，相伴神魂入杳冥。"
    ]
  },
  {
    "volume": 867,
    "sequence": 59,
    "title": "白衣女子木叶上诗",
    "author": "佚名",
    "content": [
      "桃花洞口开，香蕊落莓苔。",
      "佳景虽堪玩，萧郎殊未来。"
    ]
  },
  {
    "volume": 867,
    "sequence": 60,
    "title": "席上歌",
    "author": "佚名",
    "content": [
      "洞府深沈春日长，山花无主自芬芳。",
      "凭阑寂寂看明月，欲种桃花待阮郎。"
    ]
  },
  {
    "volume": 867,
    "sequence": 61,
    "title": "凤凰台怪和歌四首",
    "author": "佚名",
    "content": [
      "深闺闲锁难成梦，那得同衾共绣床。",
      "一自与郎江上别，霜天更自觉宵长。",
      "愁听黄莺唤友声，空闺曙色梦初成。",
      "窗间总有花笺纸，难寄妾心字字明。",
      "寂静璇闺度岁年，并头莲叶又如钱。",
      "愁人独处那堪此，安得君来独枕眠。",
      "卧病匡床香屡添，夜深犹有一丝烟。",
      "怀君无计能成梦，更恨砧声到枕边。"
    ]
  }
]