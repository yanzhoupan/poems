[
  {
    "volume": 875,
    "sequence": 1,
    "title": "唐受命谶",
    "author": "佚名",
    "content": [
      "法律存，道德在，白旗天子出东海。",
      "桃李子，莫浪语。",
      "黄鹄绕山飞，宛转花园里。",
      "桃花园，宛转属旌幡。",
      "桃李子，鸿鹄绕阳山，宛转花林里。",
      "莫浪语，谁道许。",
      "桃李子，洪水绕杨山。",
      "江南杨柳树，江北李花荣。",
      "杨柳飞绵何处去，李花结果自然成。"
    ]
  },
  {
    "volume": 875,
    "sequence": 2,
    "title": "劝进疏引谶",
    "author": "佚名",
    "content": [
      "东海十八子，八井唤三军。",
      "手持双白雀，头上戴紫云。",
      "丁丑语甲子，深藏八堂里。",
      "何意坐堂里，中央有天子。",
      "西北天火照，龙山昭童子。",
      "赤光连北斗，童子木上悬白幡。",
      "胡兵纷纷满前后，拍手唱堂堂，驱羊向南走。",
      "胡兵未济汉不整，治中都护有八井。",
      "兴伍伍，仁义行武。",
      "得九九，得声名。",
      "童子木底百丈水，东家井里五色星。",
      "我语不可信，问取卫先生。",
      "戌亥君臣乱，子丑破城隍。",
      "寅卯如欲定，龙蛇伏四方。",
      "十八成男子，洪水主刀傍。",
      "市朝义归政，人宁俱不荒。",
      "人言有恒性，也复道非常。",
      "为君好思量，何□□禹汤。",
      "桃源花□□，李树起堂堂。",
      "只看寅卯岁，深水没黄杨。"
    ]
  },
  {
    "volume": 875,
    "sequence": 3,
    "title": "符凤引谶",
    "author": "佚名",
    "content": [
      "黑衣神孙披天裳。"
    ]
  },
  {
    "volume": 875,
    "sequence": 4,
    "title": "安禄山古谶",
    "author": "佚名",
    "content": [
      "两角女子绿衣裳，端坐太行邀君王，一止之月必消亡。"
    ]
  },
  {
    "volume": 875,
    "sequence": 5,
    "title": "普满题潞州佛舍",
    "author": "佚名",
    "content": [
      "此水连泾水，双珠血满川。",
      "青牛将赤虎，还号太平年。"
    ]
  },
  {
    "volume": 875,
    "sequence": 6,
    "title": "南省北街人吟",
    "author": "佚名",
    "content": [
      "放榜只应三月暮，登科又校一年迟。"
    ]
  },
  {
    "volume": 875,
    "sequence": 7,
    "title": "卢求榜谶",
    "author": "佚名",
    "content": [
      "裴头黄尾，三求六李。"
    ]
  },
  {
    "volume": 875,
    "sequence": 8,
    "title": "清僧示赵宗儒",
    "author": "佚名",
    "content": [
      "梨花发后杏花初，甸邑南来庆有余。"
    ]
  },
  {
    "volume": 875,
    "sequence": 9,
    "title": "又示段文昌",
    "author": "佚名",
    "content": [
      "去日既逢梅蕊绽，来时应见杏花开。"
    ]
  },
  {
    "volume": 875,
    "sequence": 10,
    "title": "洛城五凤楼中歌",
    "author": "佚名",
    "content": [
      "天津桥畔火光起，魏王堤上看洪水。"
    ]
  },
  {
    "volume": 875,
    "sequence": 11,
    "title": "延和阁诗",
    "author": "佚名",
    "content": [
      "延和高阁上干云，小语犹疑太乙闻。",
      "烧尽降真无一事，开门迎得毕将军。"
    ]
  },
  {
    "volume": 875,
    "sequence": 12,
    "title": "唐旧谶",
    "author": "佚名",
    "content": [
      "兔子上金床。"
    ]
  },
  {
    "volume": 875,
    "sequence": 13,
    "title": "越中狂生题旗亭",
    "author": "佚名",
    "content": [
      "日日草重生，悠悠傍素城。",
      "诸侯逐兔白，夏满镜湖平。"
    ]
  },
  {
    "volume": 875,
    "sequence": 14,
    "title": "清泰三年歌",
    "author": "佚名",
    "content": [
      "丙申年，数在五楼前。",
      "但看八九月，胡虏乱中原。"
    ]
  },
  {
    "volume": 875,
    "sequence": 15,
    "title": "蜀王氏谶文",
    "author": "佚名",
    "content": [
      "李祜西王逢吉昌，上德兑兴丹莫当。"
    ]
  },
  {
    "volume": 875,
    "sequence": 16,
    "title": "黄万祜题蜀宫壁",
    "author": "佚名",
    "content": [
      "莫交牵动青猪足，动即炎炎不可扑。",
      "鸷兽不欲两头黄，黄即其年天下哭。"
    ]
  },
  {
    "volume": 875,
    "sequence": 17,
    "title": "孟蜀丐者语",
    "author": "佚名",
    "content": [
      "不得登，登便倒。"
    ]
  },
  {
    "volume": 875,
    "sequence": 18,
    "title": "孟蜀桃符诗",
    "author": "佚名",
    "content": [
      "新年纳余庆，嘉节号长春。"
    ]
  },
  {
    "volume": 875,
    "sequence": 19,
    "title": "上蓝和尚晋汉二代谶",
    "author": "佚名",
    "content": [
      "石榴花发石榴开。"
    ]
  },
  {
    "volume": 875,
    "sequence": 20,
    "title": "又遗钟传偈",
    "author": "佚名",
    "content": [
      "但看来年二三月，柳条堪作打钟槌。"
    ]
  },
  {
    "volume": 875,
    "sequence": 21,
    "title": "又报王审知十字谶",
    "author": "佚名",
    "content": [
      "不怕羊入屋，只怕钱入腹。"
    ]
  },
  {
    "volume": 875,
    "sequence": 22,
    "title": "钱处士李氏谶",
    "author": "佚名",
    "content": [
      "仿佛之间一倍杨。"
    ]
  },
  {
    "volume": 875,
    "sequence": 23,
    "title": "孙咸题庐山神庙诗",
    "author": "佚名",
    "content": [
      "独入玄宫礼至真，焚香不为贱贫身。",
      "秦淮两岸沙埋骨，湓浦千家血染尘。",
      "庐阜烟霞谁是主，虎溪风月属何人。",
      "九江太守勤王室，好放天兵渡要津。"
    ]
  },
  {
    "volume": 875,
    "sequence": 24,
    "title": "南唐江州风坠诗",
    "author": "佚名",
    "content": [
      "由来秉节世无双，独守孤城死不降。",
      "何似知机早回首，免教流血满长江。"
    ]
  },
  {
    "volume": 875,
    "sequence": 25,
    "title": "杭州还乡和尚唱",
    "author": "佚名",
    "content": [
      "还乡寂寂杳无踪，不挂征帆水陆通。",
      "蹋得故乡回地稳，更无南北与西东。"
    ]
  },
  {
    "volume": 875,
    "sequence": 26,
    "title": "福州记",
    "author": "佚名",
    "content": [
      "潮水来，岩头没。",
      "潮水去，矢口出。"
    ]
  },
  {
    "volume": 875,
    "sequence": 27,
    "title": "黄涅槃谶",
    "author": "佚名",
    "content": [
      "先打南，后打北，留取清源作佛国。"
    ]
  },
  {
    "volume": 875,
    "sequence": 28,
    "title": "陈智广谶",
    "author": "佚名",
    "content": [
      "骑马来，骑马去。"
    ]
  },
  {
    "volume": 875,
    "sequence": 29,
    "title": "又谶",
    "author": "佚名",
    "content": [
      "功下田，力交连。",
      "井底坐，二十年。"
    ]
  },
  {
    "volume": 875,
    "sequence": 30,
    "title": "僧缄示王处厚",
    "author": "佚名",
    "content": [
      "周士同成，二王殊名。",
      "王居一焉，百日为程。"
    ]
  },
  {
    "volume": 875,
    "sequence": 31,
    "title": "任叟书授刘生",
    "author": "佚名",
    "content": [
      "承欲往梁宋，梁宋灾方重，旦夕为人讼。",
      "承欲访郑生，郑生将有厄。",
      "即为千里客，兼亦变衫色。"
    ]
  },
  {
    "volume": 875,
    "sequence": 32,
    "title": "昌明里中谶",
    "author": "佚名",
    "content": [
      "欲知修续者，脚下是生毛。"
    ]
  },
  {
    "volume": 875,
    "sequence": 33,
    "title": "宋善威诗",
    "author": "佚名",
    "content": [
      "月落三株树，日映九重天。",
      "良夜欢宴罢，暂别庚申年。"
    ]
  },
  {
    "volume": 875,
    "sequence": 34,
    "title": "田承嗣诳李宝臣伪谶",
    "author": "佚名",
    "content": [
      "二帝同功势万全，将田作伴入幽燕。"
    ]
  },
  {
    "volume": 875,
    "sequence": 35,
    "title": "皮日休造黄巢谶",
    "author": "佚名",
    "content": [
      "欲知圣人姓，由八二十一。",
      "欲知圣人名，果头三屈律。"
    ]
  },
  {
    "volume": 875,
    "sequence": 36,
    "title": "附：\\n上元初嵩山石记",
    "author": "佚名",
    "content": [
      "木子当天下，止戈龙。",
      "李代代不移宗，中鼎显真容，基千万岁。"
    ]
  },
  {
    "volume": 875,
    "sequence": 37,
    "title": "上阳铜器篆",
    "author": "佚名",
    "content": [
      "长宜子孙。"
    ]
  },
  {
    "volume": 875,
    "sequence": 38,
    "title": "永安渠石铭",
    "author": "佚名",
    "content": [
      "百年为市后为池。"
    ]
  },
  {
    "volume": 875,
    "sequence": 39,
    "title": "漳泉分地神篆",
    "author": "佚名",
    "content": [
      "漳泉两州，分地太平。",
      "永安龙溪，山高气清。",
      "千年不惑，万古作程。"
    ]
  },
  {
    "volume": 875,
    "sequence": 40,
    "title": "含元殿丹石隐语",
    "author": "佚名",
    "content": [
      "天汉二年，赤光生栗。",
      "木下有子，伤心遇酷。"
    ]
  },
  {
    "volume": 875,
    "sequence": 41,
    "title": "长安空宅铭篆",
    "author": "佚名",
    "content": [
      "夏天子紫金三十斤，赐有德者。"
    ]
  },
  {
    "volume": 875,
    "sequence": 42,
    "title": "莆田石记",
    "author": "佚名",
    "content": [
      "石敢当，镇百鬼，压灾殃。",
      "官吏福，百姓康。",
      "风教盛，礼乐昌。"
    ]
  },
  {
    "volume": 875,
    "sequence": 43,
    "title": "符离树穴中石篆",
    "author": "佚名",
    "content": [
      "旁有水，上有道，八百年中逢栲栳。"
    ]
  },
  {
    "volume": 875,
    "sequence": 44,
    "title": "淮西池濠石铭",
    "author": "佚名",
    "content": [
      "井底一竿竹，竹色深绿绿。",
      "鸡未肥，酒未熟，障车儿郎且须缩。"
    ]
  },
  {
    "volume": 875,
    "sequence": 45,
    "title": "罗池石刻",
    "author": "佚名",
    "content": [
      "龙城柳，神所守。",
      "驱厉鬼，山左首。",
      "福土氓，制九丑。"
    ]
  },
  {
    "volume": 875,
    "sequence": 46,
    "title": "道者遗记",
    "author": "佚名",
    "content": [
      "武之在卯，尧王八季。",
      "我弃其寝，我去其扆。",
      "深深然，高高然。",
      "人不吾知，又不吾谓。",
      "由今之后，二百余祀。",
      "焰焰其光，和和其始。",
      "东方有兔，小首元尾。",
      "经过吾道，来至吾里。",
      "饮吾泉以醉，登吾榻而寐。",
      "刻乎其壁，奥乎其义。",
      "人谁以辨，其东平子。"
    ]
  },
  {
    "volume": 875,
    "sequence": 47,
    "title": "王璠石铭",
    "author": "佚名",
    "content": [
      "山有石，石有玉。",
      "玉有瑕，即休也。"
    ]
  },
  {
    "volume": 875,
    "sequence": 48,
    "title": "玄元观栋桁记",
    "author": "佚名",
    "content": [
      "山水谁无言，元年有福重修。"
    ]
  },
  {
    "volume": 875,
    "sequence": 49,
    "title": "天台观石简记",
    "author": "佚名",
    "content": [
      "海水竭，台山缺，皇家宝祚无休歇。"
    ]
  },
  {
    "volume": 875,
    "sequence": 50,
    "title": "成都罗城北门石记",
    "author": "佚名",
    "content": [
      "五五复五五，五五逾重数。",
      "浮世若浮云，金石一如故。",
      "与君相见时，杳杳非今土。"
    ]
  },
  {
    "volume": 875,
    "sequence": 51,
    "title": "青羊宫砖记",
    "author": "佚名",
    "content": [
      "太平平中元灾。"
    ]
  },
  {
    "volume": 875,
    "sequence": 52,
    "title": "铜雀台玉板篆",
    "author": "佚名",
    "content": [
      "上土巴灰除虚除，伊尹东北八九余。",
      "秦赵多应分五玉，丝竹木子世世居。",
      "但看六六百中外，世主难留如国如。"
    ]
  },
  {
    "volume": 875,
    "sequence": 53,
    "title": "显德道宫石记",
    "author": "佚名",
    "content": [
      "瑞云灵迹镇梁东，他日多应与古同。",
      "岁月迁移人事改，再来闲处又兴功。"
    ]
  },
  {
    "volume": 875,
    "sequence": 54,
    "title": "南唐升元殿基下石记（江南将亡数年前掘得此）",
    "author": "佚名",
    "content": [
      "莫问江南事，江南事可凭。",
      "抱鸡升宝位，跨犬出金陵。",
      "子建司南位，安仁秉夜灯。",
      "东邻娇小女，骑虎渡河冰。"
    ]
  },
  {
    "volume": 875,
    "sequence": 55,
    "title": "马殷浚城石碣篆",
    "author": "佚名",
    "content": [
      "龙举头，猳掉尾。",
      "羊为兄，猴作弟。",
      "羊归穴，猴离次。"
    ]
  },
  {
    "volume": 875,
    "sequence": 56,
    "title": "王霸仙坛砖刻",
    "author": "佚名",
    "content": [
      "树枯不用伐，坛坏不须结。",
      "未满一千岁，自有系孙列。",
      "后来是三皇，潮水荡祸殃。",
      "岩逢二乍间，未免有消亡。",
      "子孙依吾道，代代封闽疆。"
    ]
  },
  {
    "volume": 875,
    "sequence": 57,
    "title": "刘龑石谶",
    "author": "佚名",
    "content": [
      "人人有一，山山值牛。",
      "兔丝吞骨，盖海承刘。"
    ]
  },
  {
    "volume": 875,
    "sequence": 58,
    "title": "南汉罗浮古剑篆文",
    "author": "佚名",
    "content": [
      "丁与水同宫，王将耳口同。",
      "尹来居口上，山岫获重重。"
    ]
  },
  {
    "volume": 875,
    "sequence": 59,
    "title": "司马承祯含象鉴文",
    "author": "佚名",
    "content": [
      "天地含象，日月贞明。",
      "写规万物，洞鉴百灵。",
      "龟自卜，镜自照。",
      "吉可募，光不曜。",
      "青盖作镜大吉昌，巧工刊之成文章。",
      "左龙右虎辟不祥，朱鸟玄武顺于旁，子孙富贵居中央。"
    ]
  },
  {
    "volume": 875,
    "sequence": 60,
    "title": "景震剑文",
    "author": "佚名",
    "content": [
      "撝雷电，运玄星。",
      "摧凶恶，亨利贞。",
      "乾降精，坤应灵。",
      "日月象，岳渎形。"
    ]
  },
  {
    "volume": 875,
    "sequence": 61,
    "title": "高丽镜文",
    "author": "佚名",
    "content": [
      "三水中，四维下，上帝降子于辰马。",
      "先操鸡，后搏鸭。",
      "己年中，二龙见。",
      "一则藏身青木中，一则见形黑金东。"
    ]
  },
  {
    "volume": 875,
    "sequence": 62,
    "title": "京西市放生池墓铭",
    "author": "佚名",
    "content": [
      "龟言市，蓍言水。"
    ]
  },
  {
    "volume": 875,
    "sequence": 63,
    "title": "古墓卜地词",
    "author": "佚名",
    "content": [
      "尔后一千岁，此地化为泉。",
      "赖逢邬侍御，移我向高原。"
    ]
  },
  {
    "volume": 875,
    "sequence": 64,
    "title": "卫先生墓铭",
    "author": "佚名",
    "content": [
      "姜师度，更移向南三五步。"
    ]
  },
  {
    "volume": 875,
    "sequence": 65,
    "title": "隐者瘗男铭",
    "author": "佚名",
    "content": [
      "神真炼形年未足，化为我子功相续。",
      "丞相瘗之刻玄玉，仙路何长死何促。"
    ]
  },
  {
    "volume": 875,
    "sequence": 66,
    "title": "乌氏葬碑",
    "author": "佚名",
    "content": [
      "牛领冈头，红箫笼下。",
      "葬用两日，手板相亚。"
    ]
  },
  {
    "volume": 875,
    "sequence": 67,
    "title": "岩腹棺铭",
    "author": "佚名",
    "content": [
      "欲堕不堕逢王果，五百年中重收我。"
    ]
  },
  {
    "volume": 875,
    "sequence": 68,
    "title": "古棺石铭",
    "author": "佚名",
    "content": [
      "欲陷不陷被藤缚，欲落不落被沙阁，五百年后遇熊博。"
    ]
  },
  {
    "volume": 875,
    "sequence": 69,
    "title": "涟水古冢瓶文",
    "author": "佚名",
    "content": [
      "一只青乌子，飞来五两头。",
      "借问船轻重，寄信到扬州。"
    ]
  },
  {
    "volume": 875,
    "sequence": 70,
    "title": "沈彬圹篆",
    "author": "佚名",
    "content": [
      "佳城今已开，虽开不葬埋。",
      "漆灯犹示灭，留待沈彬来。"
    ]
  },
  {
    "volume": 875,
    "sequence": 71,
    "title": "广陵古冢石刻",
    "author": "佚名",
    "content": [
      "日为箭兮月为弓，四时躬人兮无穷。",
      "但得天将明月死，不觉人随流水空。",
      "山川秀兮碧穹窿，崇夫人墓兮直其中。",
      "猿啼鸟啸烟濛濛，千年万年松柏风。"
    ]
  },
  {
    "volume": 875,
    "sequence": 72,
    "title": "王承检掘得墓铭",
    "author": "佚名",
    "content": [
      "车道之北，邽山之阳。",
      "深深葬玉，郁郁埋香。",
      "刻斯贞石，焕乎遗芳。",
      "地变陵谷，嶮列城隍。",
      "乾德丙年，坏者合郎。"
    ]
  },
  {
    "volume": 875,
    "sequence": 73,
    "title": "马希振葬地碣",
    "author": "佚名",
    "content": [
      "乱石之壤，绝世之冈。",
      "谷变庚戌，马氏无王。"
    ]
  }
]