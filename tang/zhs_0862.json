[
  {
    "volume": 862,
    "sequence": 1,
    "title": "同沈恭子游虎丘寺有作",
    "author": "清远道士",
    "content": [
      "我本长殷周，遭罹历秦汉。",
      "四渎与五岳，名山尽幽窜。",
      "及此寰区中，始有近峰玩。",
      "近峰何郁郁，平湖渺瀰漫。",
      "吟俯川之阴，步上山之岸。",
      "山川共澄澈，光彩交凌乱。",
      "白云蓊欲归，青松忽消半。",
      "客去川岛静，人来山鸟散。",
      "谷深中见日，崖幽晓非旦。",
      "闻子盛游遨，风流足词翰。",
      "嘉兹好松石，一言常累叹。",
      "勿谓余鬼神，忻君共幽赞。"
    ]
  },
  {
    "volume": 862,
    "sequence": 2,
    "title": "游春台诗",
    "author": "春台仙",
    "content": [
      "玉幢亘碧虚，此乃真人居。",
      "裴回仍未进，邪省犹难除。",
      "日落烟水黯，骊珠色岂昏。",
      "寒光射万里，霜缟遍千门。",
      "玉魄东方开，嫦娥逐影来。",
      "洗心兼涤目，恍若游春台。",
      "清波滔碧天，乌藏黯黮连。",
      "二仪不辨处，忽吐清光圆。",
      "乌沈海西岸，蟾吐天东头。",
      "凤凰三十六，碧天高太清。",
      "元君夫人蹋云语，冷风飒飒吹鹅笙。"
    ]
  },
  {
    "volume": 862,
    "sequence": 3,
    "title": "醉吟",
    "author": "酒肆布衣",
    "content": [
      "阳春时节天气和，万物芳盛人如何。",
      "素秋时节天地肃，荣秀丛林立衰促。",
      "有同人世当少年，壮心仪貌皆俨然。",
      "一旦形羸又发白，旧游空使泪连连。"
    ]
  },
  {
    "volume": 862,
    "sequence": 4,
    "title": "又吟",
    "author": "酒肆布衣",
    "content": [
      "有形皆朽孰不知，休吟春景与秋时。",
      "争如且醉长安酒，荣华零悴总奚为。"
    ]
  },
  {
    "volume": 862,
    "sequence": 5,
    "title": "嫁女诗",
    "author": "嵩岳诸仙",
    "content": [
      "劝君酒，为君悲且吟。",
      "自从频见市朝改，无复瑶池宴乐心。",
      "奉君酒，休叹市朝非。",
      "早知无复瑶池兴，悔驾骅骝草草归。",
      "八马回乘汗漫风，犹思往事憩昭宫。",
      "宴移玄圃情方洽，乐奏钧天曲未终。",
      "斜汉露凝残月冷，流霞杯泛曙光红。",
      "昆仑回首不知处，疑是酒酣魂梦中。",
      "一曲笙歌瑶水滨，曾留逸足驻征轮。",
      "人间甲子周千岁，灵境杯觞初一巡。",
      "玉兔银河终不夜，奇花好树镇长春。",
      "悄知碧海饶词句，歌向俗流疑误人。",
      "珠露金风下界秋，汉家陵树冷修修。",
      "当时不得仙桃力，寻作浮尘飘陇头。",
      "五十余年四海清，自亲丹药得长生。",
      "若言尽是仙桃力，看取神仙簿上名。",
      "月照骊山露泣花，似悲先帝早升遐。",
      "至今犹有长生鹿，时绕温泉望翠华。",
      "幽蓟烟尘别九重，贵妃汤殿罢歌钟。",
      "中宵扈从无全仗，大驾苍黄发六龙。",
      "妆匣尚留金翡翠，暖池犹浸玉芙蓉。",
      "荆榛一闭朝元路，唯有悲风吹晚松。",
      "上清神女，玉京仙郎。",
      "乐此今夕，和鸣凤凰。",
      "凤凰和鸣，将翱将翔。",
      "与天齐休，庆流无央。",
      "玉为质兮花为颜，蝉为鬓兮云为鬟。",
      "何劳傅粉兮施渥丹，早出娉婷兮缥缈间。",
      "水晶帐开银烛明，风摇珠珮连云清。",
      "休匀红粉饰花态，早驾双鸾朝玉京。",
      "三星在天银河回，人间曙色东方来。",
      "玉苗琼蕊亦宜夜，莫使一花冲晓开。"
    ]
  },
  {
    "volume": 862,
    "sequence": 6,
    "title": "吟",
    "author": "佚名",
    "content": [
      "饵柏身轻叠嶂间，是非无意到尘寰。",
      "冠裳暂备论浮世，一饷云游碧落间。",
      "谁知古是与今非，闲蹑青霞与翠微。",
      "箫管秦楼应寂寂，彩云空惹薜萝衣。"
    ]
  },
  {
    "volume": 862,
    "sequence": 7,
    "title": "授炙毂子歌二首",
    "author": "希道",
    "content": [
      "木津天魂，金液地魄。",
      "坎离运行宽无成，金木有数秦晋合。",
      "近效宜六旬，远期三载阔。",
      "魄微入魂牝牡结，阳呴阴滋神鬼灭。",
      "千歌万赞皆未决，古往今来抛日月。"
    ]
  },
  {
    "volume": 862,
    "sequence": 8,
    "title": "李泌庭黑石诗",
    "author": "隐者",
    "content": [
      "神真炼形年未足，化为我子功相续。",
      "丞相瘗之刻玄玉，仙路何长死何促。"
    ]
  },
  {
    "volume": 862,
    "sequence": 9,
    "title": "戏吟",
    "author": "广陵道士",
    "content": [
      "无事到扬州，相携上酒楼。",
      "药囊为赠别，千载更何求。"
    ]
  },
  {
    "volume": 862,
    "sequence": 10,
    "title": "授马氏女诗",
    "author": "黄冠野夫",
    "content": [
      "女是寄生枝，男是冬青木。",
      "冬青驾白鹅，寄生跨黄鹿。",
      "若遇寇相凌，稳便抛家族。",
      "早早上三清，莫候丹砂熟。"
    ]
  },
  {
    "volume": 862,
    "sequence": 11,
    "title": "歌",
    "author": "蜀酒阁道人",
    "content": [
      "蜀酒阁道人尾闾不禁沧溟竭，九转神丹都谩说。",
      "惟有班龙顶上珠，能补玉堂关下穴。"
    ]
  },
  {
    "volume": 862,
    "sequence": 12,
    "title": "吟",
    "author": "章江书生",
    "content": [
      "西去长沙东上船，思量此事已千年。",
      "长春殿掩无人扫，满眼梨花哭杜鹃。"
    ]
  },
  {
    "volume": 862,
    "sequence": 13,
    "title": "示边洞元",
    "author": "萼岭书生",
    "content": [
      "邂逅相逢萼岭边，对倾浮蚁共谈玄。",
      "拟将剑法亲传授，却为迷人未有缘。"
    ]
  },
  {
    "volume": 862,
    "sequence": 14,
    "title": "示胡二郎歌",
    "author": "成都醉道士",
    "content": [
      "成都醉道士欲究丹砂理，幽玄无处寻。",
      "不离铅与汞，无出水中金。",
      "金欲炼时须得水，水遇土兮终不起。",
      "但知火候不参差，自得还丹微妙旨。",
      "人世分明知有死，刚只留心恋朱紫。",
      "岂知光景片时间，将谓人生长似此。",
      "何不回心师至道，免逐年光虚自老。",
      "临樽只解醉醺酣，对镜方知渐枯槁。",
      "二郎切切听我语，仙乡咫尺无寒暑。",
      "与君说尽只如斯，莫恋娇奢不肯去。",
      "感君恩义言方苦，火急回心求出路。",
      "吟成数句赠君辞，不觉便成今与古。"
    ]
  },
  {
    "volume": 862,
    "sequence": 15,
    "title": "贻白永年诗",
    "author": "樵夫",
    "content": [
      "清秋无所事，乘露出遥天。",
      "凭仗樵人语，相期白永年。"
    ]
  },
  {
    "volume": 862,
    "sequence": 16,
    "title": "留诗",
    "author": "李公佐仆",
    "content": [
      "我有衣中珠，不嫌衣上尘。",
      "我有长生理，不厌有生身。",
      "江南神仙窟，吾当混其真。",
      "不嫌市井喧，来救世间人。",
      "苏子迹已往，颛蒙事可亲。",
      "莫言东海变，天地有长春。"
    ]
  },
  {
    "volume": 862,
    "sequence": 17,
    "title": "木客",
    "author": "李公佐仆",
    "content": [
      "酒尽君莫沾，壶倾我当发。",
      "城市多嚣尘，还山弄明月。"
    ]
  },
  {
    "volume": 862,
    "sequence": 18,
    "title": "西山吟",
    "author": "许大",
    "content": [
      "自从明府归仙后，出入尘寰直至今。",
      "不是藏名混时俗，卖药沽酒要安心。"
    ]
  },
  {
    "volume": 862,
    "sequence": 19,
    "title": "东洛货丹",
    "author": "许学士",
    "content": [
      "三千功满去升天，一住人间数百年。",
      "华表他时却归日，沧溟应恐变桑田。"
    ]
  },
  {
    "volume": 862,
    "sequence": 20,
    "title": "天关回到世吟",
    "author": "许学士",
    "content": [
      "九霄云路奇哉险，曾把冲身入太和。",
      "今日东归浑似梦，望崖回首隔天波。"
    ]
  },
  {
    "volume": 862,
    "sequence": 21,
    "title": "送青城丈人酒",
    "author": "紫微孙处士",
    "content": [
      "紫微孙处士深羡青城好洞天，白龙一觉已千年。",
      "铺云枕石长松下，朝退看书尽日眠。"
    ]
  },
  {
    "volume": 862,
    "sequence": 22,
    "title": "送王懿昌酒",
    "author": "紫微孙处士",
    "content": [
      "紫微孙处士将知骨分到仙乡，酒饮金华玉液浆。",
      "莫道人间只如此，回头已是一年强。"
    ]
  },
  {
    "volume": 862,
    "sequence": 23,
    "title": "送太乙真君酒",
    "author": "青城丈人",
    "content": [
      "峨嵋仙府静沈沈，玉液金华莫厌斟。",
      "凡客欲知真一洞，剑门西北五云深。"
    ]
  },
  {
    "volume": 862,
    "sequence": 24,
    "title": "送紫微处士酒",
    "author": "太乙真君",
    "content": [
      "此中何必羡青城，玉树云栖不记名。",
      "闷即乘龙游紫府，北辰南斗逐君行。"
    ]
  },
  {
    "volume": 862,
    "sequence": 25,
    "title": "题法云寺双桧",
    "author": "方壶居士",
    "content": [
      "谢郎双桧绿于云，昏晓浓阴色未分。",
      "若并亳宫仙鹿迹，定知高峭不如君。"
    ]
  },
  {
    "volume": 862,
    "sequence": 26,
    "title": "隋堤词",
    "author": "方壶居士",
    "content": [
      "尝忆江都大业秋，曾随銮跸戏龙舟。",
      "伤心一觉兴亡梦，堤柳无情识世愁。"
    ]
  },
  {
    "volume": 862,
    "sequence": 27,
    "title": "画地吟",
    "author": "太白山玄士",
    "content": [
      "太白山玄士学得丹青数万年，人间几度变桑田。",
      "桑田虽变丹青在，谁向丹青合得仙。"
    ]
  },
  {
    "volume": 862,
    "sequence": 28,
    "title": "货丹吟",
    "author": "邻道场人",
    "content": [
      "寻仙何必三山上，但使神存九窍清。",
      "炼得绵绵元气定，自然不食亦长生。"
    ]
  },
  {
    "volume": 862,
    "sequence": 29,
    "title": "灵响词",
    "author": "无名氏",
    "content": [
      "此响非俗响，心知是灵仙。",
      "不曾离耳里，高下如秋蝉。",
      "入夜声则厉，在昼声则微。",
      "神灵斥众恶，与我作风威。",
      "妙响无住时，昼夜常轮回。",
      "那是偶然事，上界特使来。",
      "何以辨灵应，事须得梯媒。",
      "自从灵响降，如有真人来。",
      "存念长在心，展转无停音。",
      "可怜清爽夜，静听秋蝉吟。"
    ]
  },
  {
    "volume": 862,
    "sequence": 30,
    "title": "度世古玄歌",
    "author": "无名氏",
    "content": [
      "始青之下月与日，两半同升合为一。",
      "大如弹丸甘如蜜，出彼玉堂入金室，子若得之慎勿失。"
    ]
  },
  {
    "volume": 862,
    "sequence": 31,
    "title": "鬻丹砂醉吟",
    "author": "刘道昌",
    "content": [
      "心田但使灵芝长，气海常教法水朝。",
      "功满自然留不住，更将何物驭丹霄。"
    ]
  },
  {
    "volume": 862,
    "sequence": 32,
    "title": "龟市告别",
    "author": "刘道昌",
    "content": [
      "还丹功满气成胎，九百年来混俗埃。",
      "自此三山一归去，无因重到世间来。"
    ]
  },
  {
    "volume": 862,
    "sequence": 33,
    "title": "摘紫芝",
    "author": "李太玄",
    "content": [
      "偶游洞府到芝田，星月茫茫欲曙天。",
      "虽则似离尘世了，不知何处偶真仙。"
    ]
  },
  {
    "volume": 862,
    "sequence": 34,
    "title": "玉女舞霓裳",
    "author": "李太玄",
    "content": [
      "舞势随风散复收，歌声似磬韵还幽。",
      "千回赴节填词处，娇眼如波入鬓流。"
    ]
  },
  {
    "volume": 862,
    "sequence": 35,
    "title": "玩月诗",
    "author": "曲龙山仙",
    "content": [
      "曲龙桥顶玩瀛洲，凡骨空陪汗漫游。",
      "不假丹梯蹑霄汉，水晶盘冷桂花秋。",
      "月砌瑶阶泉滴乳，玉箫催凤和烟舞。",
      "青城丈人何处游，玄鹤唳天云一缕。",
      "造化天桥碧海东，玉轮还过辗晴虹。",
      "霓襟似拂瀛洲顶，颢气潜消橐仑中。",
      "危桥横石架云端，跨鹿登临景象宽。",
      "颢魄洗烟澄碧落，桂花低拂玉簪寒。"
    ]
  },
  {
    "volume": 862,
    "sequence": 36,
    "title": "句",
    "author": "陈复休",
    "content": [
      "夜坐空庭月色微，一树寒梅发两枝。"
    ]
  },
  {
    "volume": 862,
    "sequence": 37,
    "title": "句",
    "author": "郑冠卿",
    "content": [
      "不缘过去行方便，安得今朝会碧虚。",
      "（栖霞洞遇日华月华君）"
    ]
  },
  {
    "volume": 862,
    "sequence": 38,
    "title": "句",
    "author": "陈蓬",
    "content": [
      "竹篱疏见浦，茅屋漏通星。",
      "（题松山）"
    ]
  },
  {
    "volume": 862,
    "sequence": 39,
    "title": "句",
    "author": "伊梦昌",
    "content": [
      "惟有松杉空弄月，更无云鹤暗迷人。",
      "（题攸县司空观仙台）露凝金盏滴残酒，檀点佳人喷异香。",
      "（题黄蜀葵）"
    ]
  }
]